༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG24773
n/a
ImageGroup:
ISBN:
11KG24775
n/a
LCCN:
Title:
བསམ་པ་ཆུ་ལྟར་བཞུར་བའི་སྒྲ་དབྱངས། །
bsam pa chu ltar bzhur ba'i sgra dbyangs/
to-be-supplied
Author:
|to-be-supplied
Descriptor:
Original Publication:
Place:
Publisher:
In/a
1
Date:
Volume:
Total Volumes:
TBRC Pages:
VIL
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 1430 Massachusetts Avenue, Cambridge,
MA 02138, USA.



༄༅།། སེམས་པ་ཆུ་ལྟར་བཞུར་བའི་སྒྲ་དབྱངས།
དར་བའི་དgངས།
མས་པ་ཆུ་ལྟར་བཞུར་བའི་སྒྲ་དབྱངས། རེབ་གོང་རྡོ་
ཟླyས་ཆུ19592
།
9787 ༈ 0 50 ༧༧ »
ཟླ མི་རིགས་དཔེ་སྐྲུན་ཁང་།
jc6f： 50.00 Jc
མི་རིགས་དཔེ་སྐྲུན་ཁང་།



-
-
-
རེབ་གོང་རྡོ་རྗེ་མཁར་གྱིས་བརྩམས།
༄༅།སེམས་པ་ཆུ་ལྟར་བཞུར་བའི་
སྒྲ་དབྱངས།
མི་རིགས་དཔེ་སྐྲུན་ཁང་།



དཀར་ཆག
གླེང་གཞི། ...
•。。...
•…… ......
……………..
(47)
.............
，，， ， ..（
དབྱངས་ཅན་མའི་བསྟོད་པ།
.….….......
，，，， (11)
ཀྱེ། ཀྲུང་ཧྭ་མེས་རྒྱལ་ལགས།
(17)
གངས་རྒྱན་པད་མ།-
......…............. (20)
གངས་ཏི་སེ། །
(37)
རྒྱུ་མཚན་ཅི། ........…..
རྩྭ་ཐང་། ........….....
(52)
བདག་གིས་ཡིད་འོང་དགའ་མ་ལྷག་པར་དྲན།…………………………….
(56)
ཞི་འཇམ་གྱི་ཡོན་ཏན།
（59)
སེམས་གཏིང་གི་གླུ་དབྱངས། .....………...
(60)
ལྷིང་འཇགས་ཀྱི་གྲོང་ཚོ།
(66)
སྨུག་པའི་གསེབ་ཀྱི་སེམས་པ།..
(69)
བུ་ཕྲུག
..…...........…….. (73)
ཐེ་ཚོམ། ............…....….……...
(78)
དཀར་ནག་གི་ཁྱད་པར།
(85)
(87)
ལྷིང་འཇགས་ཀྱི་མཐོ་སྒང་། ....
， (92)
གདུང་བའི་སྨྲེ་སྔགས། …..….…….….
......…….……………. (97)
གླག་རྒོད། .…………………..
( 101)
སྐྱོ་མགུར། .......
... {109)
•，
རྩོད།
•， .........
……………....



སྤྲིན།
…………….
རྟ་རྒན།………………………
• ，་， (117)
ཚེ་སྲོག་མི་ཡུལ་དུ་འབུལ།
བ. (119)
ཁ་སང་། དེ་རིང་།
….............. (123)
ཨ་མ།
(127)
གར་སྟེགས། ..…....…….
(133)
རྨིག་སྒྲ། - ....….……..………
（136)
དབྱར་ཟླ་ཐོག་མའི་འབྲུག་སྒྲ། ..…...
(138)
.….….….….…………… (142)
{148)
འཚོལ། ，，
- (15)
རྫ་ཆུ།
.. (155)
གཡུལ་སར་བསྐྱོད་པ།
， ( 157)
ཐང་ཆེན་གྱི་འགྱུར་བ། ..……….…….……...……....…………...…..... (165)
(172)
ཕ་ཡུལ།
• (176)
འཚོ་བ། ..•，
བ.. ( 177)
མཚན་མོ། ..........…..
........………........... (180)
རྩྭ་ཡན།....…..........
（182)
བརྩེ་དུང་།………..………….
(186)
དགོང་ཁའི་སྐྱོ་གླུ། …. ༤.，，，，。、 • •
............ （188)
ཁྱོད་རང་དྲན་པའི་དུས་སུ། .
....…...…....…. （193)
མཆུ་ནག་ཁྭ་ཏས་རང་མ་ཚང་བརྟོལ་བ། ....................…... (195)
རྩྭ་ཐང་།
(207)
སྐྱིད་སྡུག་འདྲེས་མའི་ཟློས་གར།
..…………. (209)



• • • •
...... (263)
བྱིས་པའི་དུས་ཀྱི་འབྲོག་སྐྱོང་རི་བོ།
.……….......…… (219)
སྟོན་དུས་ཀྱི་དགོང་ཁའི་རྩྭ་ཐང་། ། ……… ...…... (221)
གྲོགས་པོ། ། .……………………….
。、. • • • • •。、... (223)
དཔོན་པོར་ཐོབ་པའི་བྱིན་རླབས། ..….….…………………………………………….... (226)
དངུལ་མདོག་གི་རྨི་ལམ།
...... (229}
ས་པཎ་ལ་བསྟོད་པ་དྲི་ཟའི་བུ་མོའི་གླུ་དབྱངས། ………………………….……………… (231)
ནེའུ་གསིང་། ...
• ...………..….…....……………. (237)
ཟླ་བའི་ཕོ་ཉ། ...
• • • (24(0)
ནམ་མཁའི་ལྷ་མོ། .....……..…….…..………...……….......…..….....……… (26)
བསླབ་བྱ་ཕན་བདེའི་འབྱུང་གནས། ..….
རྨི་ལམ་ནང་དུ། ..…….......…...
... {269)
དགའ་མ་འབོད་པར་མངགས་པའི་ཕོ་ཉ།
• • (271)
དཔའ་བོ། …....
(28)
གནའ་རབས། — བདེ་སྐྱིད་ལ་གཏོགས་པའི་གཏམ་རྒྱུད། ... (284)
ངེད་ཅག ..………….
(287)
གངས་རི་དང་སེང་གེ
...... (289)
ཨ་མ་ལགས། ཁྱེད་ཀྱིས་ཐག་རིང་དུ་སྐྱེལ་མི་དགོས། ………………………………. (293)
གངས་རི།
(296)
ལྟ། ..…..…...…....
(30)
རླང་། ....…….….…………..……......…………………………………….……………….. (302)
ང་ཡི་གངས་ལྗོངས། .....…….......
..….…… (308)
རྩོམ་མཁན་དུ་འགྱུར་བའི་མྱུར་ལམ། .………………………
... {311 }
གངས་རི་དཀར་པོ། ...……….
.............. (314)
མཛའ་མོ་དྲན་པའི་མཆིད་ཚིག …...
(316)



༢
མི་ཚེ།
དུས་རབས། ………..….…...
…... (321)
སྐྱེས། ....…….........
བ བ .…….…….……….. (325)
ད་ལྟའི་དཔོན་པོའི་རྣམ་བཤད།
དབ.……….. (326)
ཞོགས་པ། ..…..
(336)
སྐྱོ་སྣང་།
….....……..， (338)
རྟོགས་བརྗོད་ཟངས་ཀྱི་མེ་ཏོག…………………………….
(342)
ཆུང་མ། -
.. (402)
གསེར་གྱི་གདུ་བུ།
•…..... ( 404)
ཁེར་རྐྱང་། ། 、，………………………………….………...…….…….…..…….………... (466)
འདུནོ་པ། །
• .…….……. ( 468)
རང་དབང་། ...
་ ་ ་ ་ ་བ ་. ་. ་. (469)
• • • • • • •
.…….… ( 471)
གསང་བ། .……..…………………
….….….. ( 473)
…………………. (476)
འོད་ལྡན་གྱི་ལམ་བུ། • • • • •………………..• • • • • • • • • • • • • • • • • • •
{ 482)
ཕ་ཡུལ་དྲན་གླུ། .…
...…....…………… (484)
སྐྱིད་སྣང་། ..….
( 488)
ཁ་ཁུ་སིམ་པ། .....….........
( 490)
མི། ..……………………..
• .。、 (493)
རང་དབང་སྤུ་ཙམ་མེད།…....……….
…………......， (495)
ཕ་ཡུལ། གངས་རིའི་ཁྲོད་ཀྱི་ཕ་ཡུལ་ལགས། .…………….……….…….……. (497)
，• （500)
སྤྲིན། །
(503)
མཚན་མོ། ..…..
(478)
མི་རྟག་པ། ..



(531)
བུ་མོ་ཀུན་དགའ་མཚོ་མོ། ..………………….
• • ་.… (504)
བླང་དོར་འབྱེད་པའི་མེ་ལོང་། .......…....... ……….... (510)
ཁ་གྱའི་བྲག་རི། ......
..…...• • • • • •
(514)
སྡུག་བསྔལ། ..…..
(516)
ཀན་ལྷོའི་ཡུལ་ལྗོངས་ལ་བསྟོད་པ།.....
...... (519)
འདྲ་གཞས་ཚིག་གི་མེ་ཏོག །
(526)
བྱ་ཁྱུང་གངས་རི། ….…..…..…………….
(529)
ཆོང་། ....
བརྩེ་སེམས།
............….…. (533)
ཕ་ཡུལ།....….
... (534)
བཟི། ..…....….……..…
…………… (541)
ཞུ་ཡིག་བྷ་མ་ར་ཡི་གླུ་དབྱངས།
(542)
རླབས་ཆེ་བའི་སྙན་ངག་པ་ཡི་དམ་ཚེ་རིང༌། ..………………………………………………… (548)
སྙན་ཚིག་ལྷའི་རྔ་སྒྲ།
(550)
ཁྱིམ། .......………………….
........ (558)
རྫི་བོ། ........….
(561）
(564)
བསླབ་བྱ་བདུད་རྩིའི་མཆོད་ཡོན། ....….….…….…..……....…….…... (565)
རླུང་། ……..……..
(570)
ཁྱད་ཆོས། ..…….……..….…
....（572)
ཡིད་སྨོན། .…….….
(575）
གངས་སེང་དང་འཇའ་ཟམ། ………...…
(578)
ཁང་པའི་ཕྱི་རོལ་གྱི་སྐྱོ་དུབ།…
(582)
བཀྲ་ཤིས་བསྟོད་གླུ་
(583)
བ བ་..….………….
སྒུག །
，
，，



ཤུགས་རིང་།
.............་
སྤྲིན་དཀར།། ..….. བ་ བ
.………… 588)
མཆོད་མེ།
（593)
ལེ་ལོ་ཅན་གྱི་རྨི་ལམ།…......…..……...
595)
ཁ་ཆེམས།
..….… ..…
...................….……...….……. （599)
དྲེན། ..….
《604)
608)
བརྩེ་དུང་དང་སྲོལ་རྙིང་།
..............
(614）
སྔོན་དུས་དང་དེང་སང་།
（626)
སྟག་ལ་བརྫུས་པའི་ཝ་མོ།
.……………………. (634）
མཐུན་པ་སྤུན་བཞིར་བསྔགས་པ། ....………….
{647)
ཤིས་ཚིག་མེ་ཏོག་སིལ་མ། ....…..….…….…... ...........…..………. (655)
སེམས། ………..
659)
རྒྱལ་པོ་རབ་གསལ་གྱི་རྟོགས་བརྗོད།
(661)
ཕྱུགས་ཀྱི་བདག་པོ། ….…………………….
(67(0)
དག་ཞིང་།
• (674)
དགུ་ཆུ་སྔོན་མོའི་གཤིས་ཀ ..
• (676)
སྐྱ་རེངས་ཀྱི་རེ་འབོད། ..…….……...
{678)
གྲུབ་ཐོབ་པ་དང་ཆོམ་རྐུན། … …….... ....….…..………. (683)
རྨི་ལམ་ནང་གི་ཕ་ཡུལ། ..……………………..…..
སྦྲ་ནག .……..…..……………….…….……...…….....… …….….………………. ( 688)
ཁ་བ་ཅན་གྱི་ཆེད་དུ་གླུ་དབྱངས་ལེན། …………..
(69)
རིའི་ལམ་བུ། ........
(694)
ལུག་ཁྱུ་དང་ཨ་ཕ།
(696）
སང་དགོང་། ...……….
（698)
.......
• • • • •…..…….:
(686)
..........….
...... …….， ， ，



དུང་སྒྲ།......
• • • • • • • •
............. (709)
མི་དང་རྟ། .….………….
700)
སྙན་ངག་པ་དང་རྩྭ་ཐང་། .……….
• .……… (703)
………………………………… (705)
གྲོགས་པོ་ལགས། དེ་འདྲ་མ་གནང༌།…………..
(707)
ང་ནི་རྩྭ་ཐང་ནས་ཡོང་། །
དགུན་དུས། .…
ཟ..….….， (711)
བརྗེད་མི་ཐུབ།
(717}
ཟླ་བ་ལ་བཅོལ་བའི་བརྩེ་སེམས། .....…..…….
(718)
གྲོགས་པོ་དོན་གྲུབ་རྒྱལ་ལ་སྤྲིངས་པའི་ཡི་གེ . ...............…..... （719)
གྲོགས་པོ་དོན་གྲུབ་རྒྱལ་གྱིས་བསྐུར་བའི་ཡིག་ལན།………..……....….... (723)
མེ་རི་སྒར། ཕྱི་གླིང་གི་འཇིག་རྟེན་དུ་གནས་པའི་ལྷ་ཡུལ།…………………… (725)
མེ་རི་སྒར་ལ་བསྟོད་པ། ......
............. （727)
ཚོར་སྣང་། ..……………………………..………………………..……….………………. (731)
དགུ་ཆུའི་འགྲམ་དུ། ……………………………
.. (735)
སེམས་གཏམ།.....
... (735)
གབ་ཚིག་གི་སྐོར། ……………….……………. ......…....………..……... (750)
གཅིག མིའི་སྐོར། ....
...， (750)
གཉིས། དབང་བོ་ལྔའི་སྐོར། ...…
(751)
གསུམ། ཉི་ཟླ་སྐར་གསུམ་གྱི་སྐོར། .…….
(754}
བཞི། གློག་འབྲུག་འཇའ་སྤྲིན་གྱི་སྐོར། ..………….………. (756)
ལྔ། རི་ཆུ་དུས་སོགས་ཀྱི་སྐོར། .…........…….….…
（758)
དྲུག དབུགས་རླུང་ཟིལ་བ་སོགས་ཀྱི་སྐོར། ...
(760)
བདུན། སད་སྨུག་ཆར་ཆུ་སོགས་ཀྱི་སྐོར། ..……….…………. (762)
བརྒྱུད། ཡི་གེ་ལབ་ཙེ་སོགས་ཀྱི་སྐོར།…………
(766)



དགུ། འཕྲུལ་ཆས་ཡོ་བྱད་སོགས་ཀྱི་སྐོར། .………….………………… (767)
བཅུ། འགྲོ་འདུག་སྤྱོད་གསུམ་སོགས་ཀྱི་སྐོར། …….…....
• (768）
བཅུ་གཅིག སྲོག་ཆགས་སོགས་ཀྱི་སྐོར།……………….
(771)
བཅུ་གཉིས། ཅ་ལག་ཡོ་བྱད་སོགས་ཀྱི་སྐོར། ། ..….............. (778)
བཅུ་གསུམ། སྐྱེ་དངོས་སོགས་ཀྱི་སྐོར། ..………………….….…..……. (779)
མཇུག་བྱང༌།
.…………. （783)



གླེང་གཞི།
ཁ་ཅིག་གིས་སྙན་རྩོམ་ནི་སྒྲོ་ལྡན་དཔྱིད་ཀྱི་ཕོ་ཉས་ཀུན་གྱི་རྣ་བར་བདུད་
རྩིའི་ཆར་འབེབས་པའི་མགྲིན་གླུ་དང༌། སྐྱེ་དགུའི་ཡིད་དབང་བསིལ་བའི་བྱེད་
པོར་གྲུབ་པའི་ཆ་ཤས་རྫོགས་པའི་ཉ་རྒྱས་ཟླ་བ། རྐང་དྲུག་ཚོགས་རྣམས་དགའ་
བའི་རོལ་རྩེད་ཀྱིས་མྱོས་པའི་སྙན་འགྱུར་འབུམ་ གྱི་གཤོག་སྒྲ་ཡིན་ཟེར་ཡང་།
ཁོ་བོས་བལྟས་ན་སྙན་ངག་གམ་སྙན་རྩོམ་ནི་བོད་འབངས་ཀྱི་ཉམས་ཀྱི་རྒྱ་མཚོ་
ལས་འཕྱུར་བའི་རླབས་ཕྲེང་གི་ཟློས་གར་དང་འགྱུར་བའི་སྤྲིན་ཀློང་ནས་ལྡིར་
བའི་སྙིང་གཏམ་གྱི་འབྲུག་སྒྲ་ཞིག་ཡིན་པའི་ཁར། དུས་རབས་ཀྱི་གོམ་འགྲོས་
ལས་བྱུང་བའི་འདུན་པ་ཡི་རྐང་སྒྲ་ཞིག་ཀྱང་ཡིན་པར་སེམས་ཤིང་། ཉམས་
དང་འགྱུར་བས་ཕྱུག་པའི་སྙན་ངག་གིས་བོད་འབངས་ཀྱི་སྙིང་ལ་ཉལ་བའི་རེ་
འདུན་དང༌། སེམས་ལ་སྦས་པའི་དམིགས་བྱ། སྣང་ངོར་འཆར་བའི་བསམ་
ཚུལ་རྣམས་སྒྱུ་རྩལ་གྱི་ཐབས་ལམ་ནས་མཚོན་དགོས་པ་དང༌། ཚ་བས་གདུངས་
པ་རྣམས་ལ་བསིལ་བ་དང་གྲང་བས་ཉེན་པ་ཀུན་ལ་དྲོད་སྐྱིད་སྟེར་ཐུབ་པ་ཞིག་
ཀྱང་ཡིན་དགོས། ཁོ་བོས་ཐོག་མར་སྙན་ངག་སྤྱི་དོན་ལ་སློབ་གཉེར་བྱས་ནས་
སྙན་རྩོམ་འབྲི་བའི་ལས་སུ་ཞུགས་ཤིང་། ལོ་ངོ་བཅུ་ཕྲག་གཅིག་ལྷག་གི་རིང་ལ་
སྙན་རྩོམ་མང་པོ་ཞིག་སོར་མོའི་འདུ་བྱེད་ཀྱིས་ཡི་གེའི་རི་མོའི་གཟུགས་སུ་བཀོད་
པ་དང༌། དེ་རྣམས་གཤོག་ཐོགས་ཀྱི་བྱ་ཞིག་དང་འདྲ་བར་ཀློག་པ་པོ་རྣམས་ཀྱི་
སྤྱན་ལམ་དུ་འཕུར་བའི་ཟློས་གར་སྒྱུར་བར་བྲེལ། ཡིན་ནའང་སྨྲ་བྱེད་ཀྱི་སྒོ་མོ་
ལ་ཚོད་འཛིན་གྱི་ལྕགས་ ཟུ་བརྒྱབ་པས། ཟོལ་ མེད་ སེམས་ཀྱི་གཏམ་རྣམས་
གསང་བ་ལྐོག་གྱུར་གྱི་འཇིག་རྟེན་དུ་བྲོས་ཤིང༌། ཟོལ་གྱིས་བཅོས་པའི་གཏམ་
རྣམས་མངོན་སུམ་བག་མར་བརྫངས་དགོས་བྱུང་བས། སེམས་ཀྱི་ས་གཞི་ལ་



의 2 2의 쓰기
བདེ་བ་མེད་པའི་རྒྱ་མཚོ་འཁྱིལ། སྙིང་གི་ས་འཛིན་ལ་སྐྱིད་མེད་སྡུག་གི་ན་བུན་
འཐིབས། གདོང་གི་མཁའ་མཐའ་ལ་ངོ་ཚས་མྱོས་པའི་མཚམས་སྤྲིན་འཁྲིགས།
ཁོ་བོ་ནི་གངས་རིའི་ཁྲོད་ནས་སྐྱེས་ཤིང་། གངས་ཆུ་སྣ་ཚོགས་ཀྱིས་སྐོམ་པའི་
གདུང་བ་སེལ་བཞིན་ཆེར་བསྐྱེད་པས། ངའི་བརྩེ་དུང་གི་ཞགས་པས་གངས་རི་
ལ་འཁྱུད་པ་དང་། དགུན་གསུམ་གྱི་ལྷགས་པ་ལྡང་དུས་ངས་གངས་རིའི་ཆེད་
དུ་མཆི་མ་བཞུར་མྱོང་། དབྱར་གསུམ་གྱི་དྲོད་སྐྱིད་འཛོམས་དུས་ངས་གངས་
རིའི་ཆེད་དུ་དགའ་འབོད་བསྒྲིགས་མྱོང་བ་ཡིན། ཁོ་བོ་ནི་གངས་རི་ལ་བརྟེན་
ནས་སྐྱེས་ཤིང་། གངས་རི་ལ་བརྟེན་ནས་འཚོ་བ་དང༌། མཐར་ཡང་གངས་
རིའི་ཁྲོད་འདི་ནས་ཕྱི་མའི་ཡུལ་དུ་འགྲོ་དགོས་པས། གངས་རི་བརྗོད་བྱར་བྱས་
ཏེ་སྙན་འགྱུར་འབུམ་སྡེའི་ མཛོད་དུ་གྱུར་པའི་གླུ་གཞས་ཤིག་ལེན་མི་ཤེས་ན་
ཡང༌། རང་ཉིད་གངས་རིའི་ཁྲོད་དུ་ལན་གཅིག་སྐྱེས་པའི་རྟགས་སུ་སྙན་རྩོམ་
གྱི་གླུ་ཆུང་འ གུའ་དབྱངས་རྟར་འདྲེན་རྒྱུ་ནི་ཤིན་ཏུ་འོས་ཏེ། 《སེམས་པ་ཆུ་ལྟར་
བཞུར་བའི་སྒྲ་དབྱངས་》ཞེས་པ་འདི་ནི་ཁོ་བོས་མ་ཡུམ་གངས་ཅན་ལ་ཕུལ་བའི་
གླུ་ཆུང་ཞིག་ཡིན། གཞོན་པ་རྣམས་ཀྱིས་སྲོལ་རྒྱུན་རིག་གནས་ཀུན་གད་སྙིགས་
སུ་བརྩིས་ཏེ་ཕྱི་གླིང་གི་གད་སྙིགས་ཐམས་ཅད་རིན་པོ་ཆེར་མཐོང་ནས་ལྷ་བཞིན་
བཀུར་བའི་སྐབས་འདིར། ཁོ་བོས་ཡབ་མེས་ཀྱི་སྲོལ་བཟང་རྒྱན་དུ་རློམ་ཞིང་མི་
རིགས་ཀྱི་ཁྱད་ཆོས་ གསེར་ དུ་ བརྩིས་ ཏེ་ སྙན་ ངག་འབྲི་ཁུལ་བྱས་ ཤིང༌། མི་
རིགས་ཀྱི་ཁྱད་ཆོས་ལྡན་པའི་དངོས་པོ་ཞིག་ཡིན་ན་ད་གཟོད་འཛམ་གླིང་དུ་བྲིན་
པ་ཞིག་ཡིན་གྱི། གཞན་པ་ཞིག་གིས་བོད་ཀྱི་སྲོལ་བཟང་གི་ཚབ་བྱས་ ན་ རང་
ཉིད་ཉམས་ཉེས་པར་འགྱུར་བར་ངེས་ཀྱང་། ད་ལྟའི་གཞོན་ཤར་དག་གིས་དེའི་
སྐྱོན་ད་དུང་གསལ་བོ་ཞིག་རྟོགས་མེད། ལ་ལ་ཞིག་གིས་ངའི་སྙན་ངག་ནི་ཚིག་
རྒྱན་གྱིས་མཛེས་ཀྱང་དོན་མེད་པའི་སྟོང་བ་ཞིག་རེད་ཟེར། ཡང་ལ་ལ་ཞིག་
གིས་ཁོ་བོའི་སྙན་ངག་ནི་རྨོངས་གཉིད་ལས་སློང་བའི་ཅོང་བརྡ་རེད་ཟེར། ཡང་
ཁ་ཅིག་གིས་དཔྱད་རྩོམ་ལོང་བས་གླང་ཆེན་ལ་རེག་པ་ལྟ་བུ་རེ་བྲིས་ནས་བོད་ཀྱི་
དེང་རབས་རྩོམ་རིག་ལ་དཔྱད་ པའི་ མིང་ཙམ་འཛིན་པ་དག་གིས་སྲོལ་རྒྱུན་



ཐམས་ཅད་དུག་རྩ་ཉིད་དུ་གླེང་ཞིང༌། ཕྱི་གླིང་གི་རྩོམ་ལ་ལད་མོ་བྱེད་པ་དག་ལ་
གདེང་འཇོག་ཧ་ལས་པ་རེ་བྱས་འདུག་པ་སོགས་བློ་ཆུང་མགོ་རྨོངས་ཀྱི་གཏམ་ཆུ་
ཤིང་གི་སྤུན་ཟླར་གྱུར་པ་མང་པོ་ཞིག་ཁྱི་ལུད་བཞིན་དུ་གང་སར་བཀྲམས་དང
འགྲེམ་བཞིན་ཡོད། སྤྱིར་སྲོལ་རྒྱུན་གཅེས་སུ་བཟུང་ཞིང་གཞན་པའི་ལེགས་ཆ་
བླངས་ཏེ་ཟུར་བརྒྱན་པའི་ཐབས་ཀྱིས་བོད་གངས་ཅན་པའི་རྩོམ་རིག་དར་རྒྱས་
བཏང་ན་ཤིན་ཏུ་ལེགས་པར་སེམས་མོད། འོན་ཀྱང་དེང་སང་མཐའ་ཆད་རིང་
ལུགས་པ་མང་པོ་ཞིག་བྱུང་བ་སྟེ། གཅིག་ནི་སྲོལ་རྒྱུན་རིག་གནས་ཁོ་ན་གཅེས་
སུ་བཟུང་ནས་གཞན་ པའི་ རིག་ གནས་ཀྱི་ལེགས་ཆ་ལེན་པར་ མི་ དགའ་ བའི་
ཕྱོགས་ཡིན་པ་དང༌། ཅིག་ཤོས་ནི་ཕྱི་གླིང་སོགས་གཞན་པའི་རིག་གནས་ཁོ་ན་
གཅེས་སུ་ བཟུང་ནས་སྲོལ་ རྒྱུན་རིག་ གནས་འདྲེ་རུ་མཐོང་བའི་ཕྱོགས་ཡིན།
ཞིབ་ཏུ་བསམས་ན་ཕྱོགས་དེ་གཉིས་ནི་མཐའ་ཆད་རིང་ལུགས་ཉིད་དུ་ཟད་པས།
བོད་ཀྱི་རིག་གནས་དང་རྩོམ་རིག་དར་ཞིང་རྒྱས་པར་བྱེད་པར་ཕན་ཐོགས་ཅི་
ཡང་མེད་པ་ཞིག་ཡིན་པར་སེམས། ཁོ་བོས་བལྟས་ན་བོད་ཀྱི་རིག་གནས་དང་
རྩོམ་རིག་གང་ཞིག་ཡིན་ཀྱང་རྒྱུད་འཛིན་དང་ནང་འདྲེན་བྱེད་པ་གཉིས་ཟུང་
འབྲེལ་བྱེད་པའི་ཐབས་ཀྱིས་དར་ཞིང་རྒྱས་པར་བྱེད་དགོས་སྙམ་པ་དང་། ལྟ་
ཚུལ་དེ་འདྲ་ཞིག་སྲོག་ཏུ་བྱས་ནས་རྩོམ་རིག་གི་བརྩམས་ཆོས་མང་པོ་ཞིག་བྲིས་
པ་ཡིན་པས། ཁོ་བོའི་སྙན་ངག་དེ་ངེས་པ་དོན་གྱི་ཅི་འདྲ་ཞིག་ཡིན་ནམ་ཞེ་ན།
ངས་ཀྱང་གསལ་བོ་ཞིག་མི་རྟོགས་ཤིང༌། ཁྱོད་ཀྱིས་ཀྱང་ཞིབ་མོ་ཞིག་རྟོགས་
མེད་པ་ལྟ་བུར་སྣང་བས། གཤམ་གསལ་གྱི་དཔྱད་རྩོམ་འདི་ལ་གཟིགས་རོགས་
དོན་གྲུབ་ ལྷ་ རྒྱལ་ གྱིས་ བྲིས་ པའི་ (《 རྨོངས་གཉིད་ལས་སློང་ བའི་ ཅོང་
བརྡj》སྙན་རྩོམ་《གླག་རྒོད་》ཅེས་པ་བཀླགས་རྗེས་ཀྱི་མྱོང་ཚོར།)ལས། 《བོད་
ཀྱི་རྩོམ་རིག་སྒྱུ་རྩལ་》གྱ་དྲུག་ལོའི་དུས་དེབ་ལྔ་པའི་ནང་གི་ སྙན་རྩོམ་《གླག་
རྒོད་》ཅེས་པ་དེ་ཐོག་མར་ཐེངས་གཅིག་བཀླགས་རྗེས་ད་དུང་ཐེངས་གཉིས་པ་།
དང་གསུམ་ པ་ ཡང་ནས་ བསྐུར་ དུ་ ཀློག་ པར་ འདོད་ པ་ དང་ ཀློག་ རིམ་ བཞིན་



བརྗོད་བྱའི་སྙིང་བཅུད་ཀློག་པ་པོའི་ཡིད་ཀྱི་གསོས་སུ་སྨིན་པས། དེ་ནི་སྙན་
རྩོམ་འདིའི་སྒྱུ་ རྩལ་གྱི་ཚད་དེ་བླ་ན་མཐོ་བ་ཞིག་ ཏུ་ སོང་བའི་མཚོན་བྱེད་ཅིག་
ཡིན་པར་གོར་མ་ཆག་ཀྱང་། སྐབས་འདིར་ང་ཚོས་སྒྱུ་རྩལ་གྱི་ཐད་ལ་བློ་ནུས་
ཉུང་ཙམ་བཏོན་ནས་གཙོ་བོ་སྙན་རྩོམ་འདིའི་བརྗོད་བྱའི་སྙིང་ པོ་ རགས་ཙམ་
གླེང་བར་འདོད་དོ།།
རྩོམ་པ་པོ་ཞིག་གིས་“རྩོམ་ཡིག་སྤུས་ལེགས་ཤིག་ཡིན་ཚེ་དེས་མི་ལ་གོ་བརྡ་
གཏིང་ཟབ་སྤྲོད་དགོས་པ་དང་། དེར་ཆ་རྐྱེན་ཁག་གསུམ་ཅི་ནས་ཀྱང་ལྡན་
དགོས་པ་སྟེ། འཚོ་བའི་ལེགས་བཤད་ཀྱི་གནས་ལུགས་ཕྱོགས་བསྡུས་བྱས་ཡོད་
པོ་དང་གཅིག ལོ་ རྒྱུས་ལ་ ཕྱི་ལྟས་ དྲན་གསོ་བྱས་ པ་ དང་ གཉིས། འབྱུང་
འགྱུར་གྱི་འཚོ་ བར་ ལྟ་ སྟངས་ བཟུང་ ཡོད་ པ་ དང་ གསུམ་ བཅས་ རེད” ཅེས་
གསུངས་མྱོང་། དེ་ཡང་ང་ཚོས་གླེང་བར་བྱ་བའི་《གླག་རྒོད་》ཅེས་པའི་སྙན་
རྩོམ་འདི་ལ་གོང་གི་ཁྱད་ཆོས་རྣམས་ལྡན་ཡོད་པ་སྟེ། རྩོམ་པ་པོས་ གླག་རྒོད་
ཅེས་པའི་སྲོག་ཆགས་དེའི་འགྲོ་ལུགས་འདུག་སྟངས་དང་དེའི་དཔའ་ངར་དང་
དེར་རྐྱེན་ངན་བྱུང་ནས་དབུགས་རིང་ཤོར་ཏེ་ ཡིད་ཐང་ཆད་པར་སེམས་གསོ་
དང་སྐུལ་མ་གཏོང་བའི་ཚུལ་གྱིས་གངས་ལྗོངས་སྐྱེ་བོ་རྣམས་ལ་གོ་བརྡ་གཏིང་
ཟབ་སྤྲད་འདུག་པ་ལས་རྟོགས་ནུས་སོ།།
དེ་ཡང་རྩོམ་རིག་བརྩམས་འབྲས་ ཤིག་ཡིན་ཕྱིན་ཚང་མས་སྤྱི་ཚོགས་ཀྱི་
འཚོ་བ་གཅིག་སྡུད་དང་སྙིང་བསྡུས་ཀྱི་སྒོ་ནས་མཚོན་པར་བྱེད་དགོས་ལ། སྙན་
རྩོམ་ནི་དེ་བས་ཀྱང་གཅིག་སྡུད་དང་སྙིང་བསྡུས་ཆེན་པོ་བྱེད་དགོས་པ་ཞིག་ཡིན།
སྙིང་བསྡུས་དེ་ཡང་གང་བསམ་ཅི་དྲན་གྱིས་བྱས་པ་ནི་མིན་ཏེ། ང་ཚོས་ཤེས་
གསལ་ལྟར་རྩོམ་རིག་གི་བརྩམས་འབྲས་ཡོད་དོ་ཅོག་ནི་རྩོམ་པ་པོས་ཕྱི་རོལ་ཡུལ་
གྱི་ འཇིག་ རྟེན་ ལ་ངོས་ འཛིན་ བྱས་ པའི་ སྙིང་བཅུད་ ཡིན་ པས་ ཇི་ ལྟར་ཡང་
བརྩམས་འོ བྲས་ནང་རང་ཉིད་ཀྱི་བསམ་བློ་དང་། བརྩེ་དུང༌། ཕུགས་འདུན།
དད་མོས་སོགས་གསལ་ཁ་དོད་ལོད་དང་ཤུགས་ཚད་ཆེ་ཆུང་ལ་མི་བལྟོས་པར་
མངོན་པར་བྱེད་ཀྱི་ཡོད། དེ་ བཞིན་དུ་སྙན་རྩོམ་འདིའི་ནང་རྩོམ་པ་པོའི་རྣོ་



ངར་ལྡན་པའི་སྤྱན་ཟུང་གིས་དུས་ རབས་གསར་པའི་ནང་གི་གངས་ལྗོངས་སྐྱེ་
བོའི་བྱེད་ལུགས་འདུག་ སྟངས་ལ་གཟིགས་ཏེ་མནོ་བསམ་གཏིང་ཟབ་བྱས་པ་
བརྒྱུད་རང་གི་མྱོང་ཚོར་ཟབ་ མོ་ དེ་ གླག་རྒོད་ཀྱི་གཟུགས་བརྙན་ བརྒྱུད་ནས་
གསལ་པོར་མཚོན་པར་བྱས་ཡོད་དེ། སྙན་རྩོམ་གྱི་འགོ་ནས་མཇུག་བར་རྩོམ་པ་
པོས་རང་གི་མེ་ལྟར་མཆེད་པའི་བརྩེ་དུང་དང་འགོག་ཐབས་མེད་པའི་ཕུགས་
འདུན་དང་དད་མོས་སོགས་ཀྱིས་ཕྱུག་པར་བྱས་འདུག སྙན་རྩོམ་འདི་ནི་དུས་
རབས་ཉི་ཤུ་པའི་ལོ་རབས་བརྒྱད་ཅུའི་ནང་དུ་བོད་རིགས་བློ་གསལ་གཞོན་ནུ་
ཞིག་གི་ཕྱག་ལས་ཐོན་པ་ཡིན་པས་དེ་ནི་དུས་རབས་འདིའི་ནང་གི་བོད་རིགས་
ཀྱི་སྤྱི་ཚོགས་འཚོ་བ་དང་འབྲེལ་བ་དམ་ཟབ་ཡོད་པས་ང་ཚོས་ཀྱང་དེའི་ཐད་
ནས་སྙན་རྩོམ་འདིའི་སྙིང་བཅུད་ལེན་ཐུབ་ཐབས་བྱེད་དགོས།
སྙན་རྩོམ་ནང་དུ་སྤྱད་པའི་གླག་རྒོད་ཀྱི་གཟུགས་བརྙན་ནི་གངས་ལྗོངས་
སྐྱེ་བོའི་གཟུགས་བརྙན་དང་གཉིས་སུ་མི་འདུག་སྟེ། དེ་ཡང་རྩོམ་གྱི་ཐོག་མར་
“གངས་ལྷུན་པོའི་གྲིབ་གཟུགས་ཀྱི་ཁྲོད་དུ། ། གྲང་ལྷགས་པ་ལྟོ་རུམ་དུ་བཅུག་
སྟེ། ལུས་སྒྲོ་སྤུ་ཟིང་ཟིང་དུ་གཟེངས་པའི། །བྱ་ཐོང་རྒོད་ཉི་འོད་ཀྱི་འོག་
ཏུ། ། དུས་ངེས་མེད་འཕུར་ལྡིང་ལ་བྲེལ་བཞིན། ། མྱ་ངན་གྱི་དབྱངས། ། ཞེ་
སྡང་གི་སྐད། ། ཁོང་ཁྲོ་ཡི་གདངས། ། ལྷང་ལྷང་དུ་སྒྲོག་བཞིན་”ཞེས་ཚིག་
རྐང་ཁ་ཤས་ཀྱིས་གངས་རི་ར་བས་བསྐོར་བའི་ལྗོངས་འདི་རུ་གནའ་སྔ་མོ་ནས་
གནམ་གཤིས་ཀྱི་གྲང་ལྷགས་ལ་མ་འཛེམ་པར་འཚོ་ཞིང་གནས་པའི་སྐྱེ་བོ་འདི་
དག་གི་གཟུགས་བརྙན་གསོན་ཉམས་དོད་པོ་ཞིག་བཀོད་མི་འདུག་གམ། རྩོམ་
པ་པོས་ཐབས་མཁས་ཀྱི་སྒོ་ནས་སྙན་རྩོམ་འདིའི་བྱ་བའི་འཕེལ་རིམ་ནི་གངས་
ལྗོངས་ཀྱི་ལོ་རྒྱུས་ཀྱི་འཕེལ་རིམ་དང་མཚུངས་པར་རིམ་བཞིན་བཀོད་ཡོད་པ་སྟེ།
ཐོག་མར་གནའ་རབས་ཀྱི་གངས་ལྗོངས་སྐྱེ་བོ་རྣམས་འཇིག་རྟེན་ཁམས་ཀྱི་སྐྱེ་བོ་
གཞན་དང་འདྲ་བར་རང་རང་གི་དཔའ་མཛངས་དང་བློ་གྲོས་ལ་བརྟེན་ནས་སོ་
སོའི་དགོས་ངེས་ཀྱི་འཚོ་བ་གསར་སྐྲུན་བྱེད་བཞིན་“འབྱུང་འགྱུར་ལ་མོས་པ་
བཙངས། ། འདུན་པ་ཡི་ ཁྲག་གི་རྒྱུན། །རྩ་ལམ་ གྱི་ སྦུབས་སུ་རྒྱུ་” བའི་མི་
2



རིགས་ཤིག་ཡིན་པར་གསལ་བཤད་བྱས་འདུག། དེ་ལྟར་“དུས་གཏན་དུ་ཟད་
མཐའ་ནི་མེད་ པའི། ། གྲུང་འཁྱག་ཀླུང་དགུ་བརྩེགས་ཀྱི་ནང་ནས་ ། ཡར་
འཕགས་པའི་ལམ་བུ་ནི་འཚོལ་ལོ།” ཞེས་པ་ལྟར་གཞན་རིགས་ཀྱི་རྗེས་སུ་མི་
ལུས་པའི་ལམ་བུ་འཚོལ་བཞིན་མཆིས། དེའི་མཇུག་ཏུ་རྩོམ་པ་པོས་མུ་མཐུད་
ནས་“གླག་རྒོད་ཀྱིས་འབྱིན་པའི་དབུགས་རིང་། ། སྟོན་རླུང་གི་ཤུར་སྒྱུར་སྤྲུལ་
ནས། ། བར་སྣང་དང་འཛིན་མར་རྒྱུ་བས། ། རི་ཀླུང་ཀུན་འུར་སྒྲས་ཁྱབ་
སོང་།” ཞེས་པའི་ཚིག་རྐང་བཞི་ཡིས་རང་རིགས་ཀྱི་ཡབ་མེས་ཀྱིས་གཞན་དྲིང་
མི་འཇོག་པའི་མཛད་རྗེས་བཞག་མྱོང་ཡོད་ལ་ དུས་ རབས་གཅིག་མཚུངས་ཀྱི་
འོག་ཏུ་གཞན་རིགས་དང་འཐབ་ཀྱི་ཟླ་དང་གྲོགས་ཀྱི་དོ་བྱེད་ནུས་པའི་འཕེལ་
རྒྱས་ཕྱིན་ཡོད་པའི་ལོ་རྒྱུས་དངོས་དེར་རྗེས་དྲན་དང་ཕྱིར་བལྟས་གནང་འདུག
དེ་ཚོ་ནི་ཡབ་མེས་ཀྱི་མཛད་རྗེས་དང་བདག་ཅག་གི་གཟི་བརྗིད་ཡིན་པས་
ཡང་ནས་ཡང་དུ་བསྟོད་རྒྱུ་ནི་དགོས་གལ་ཆེ་བ་ཡིན།
འོན་ཀྱང་ལོ་རྒྱུས་ཀྱི་འཕེལ་འགྲིབ་དང་དུས་རབས་ཀྱི་སྡེ་གཟར་ སོགས་
ཀྱིས་ཁ་བའི་ལྗོངས་ཀྱི་སྙན་གྲགས་རིམ་བཞིན་ཉམས་ནས་དེར་གནས་ཀྱི་སྐྱེ་བོ་
རྣམས་ཀྱང་ལས་དབང་ཁོ་ན་ལ་ཡིད་ཆེས་ནས། སྙན་གྲགས་བརྩོན་ལེན་དང་
གཞན་རིགས་ལ་འགྲན་པ་བཅས་ཀྱི་སྤོབས་སེམས་ཞི་ནས་ལྗོངས་འ དི་ཉམ་ང་
བའི་གནས་སུ་ཡུན་རིང་དུ་ལྷུང་བ་དང༌། ཐ་ན་དེང་དུས་ཀྱི་བོད་རིགས་ཚོས་
ཡབ་མེས་ཀྱི་མཛད་རྗེས་ལ་ཡིད་ཚིམ་ནས་ང་ཚོ་ལ་ལོ་ངོ་སྟོང་ཕྲག་གི་ལོ་རྒྱུས་ཡོད།
ང་ཚོ་ལ་ཞུམ་པ་མེད་པའི་དཔའ་ངར་ཡོད། ང་ཚོ་ལ་དགོས་འདོད་ཀྱི་གཏེར་
རྫས་ཡོད། ང་ཚོ་ལ་ད་དུང་ཡོད་ཅེས་ཁ་ནས་བརྗོད་བཞིན་སྤྱན་ཟུང་བཙུམ་
ནས་སྡོད་པས། དུས་རབས་འདི་འདྲ་ཞིག་ལ་སླེབས་དུས་སྤུན་ཟླའི་མི་རིགས་
ཀུན་རང་རིགས་ལས་ཇི་ཙམ་གྱི་སྔོན་ཐོན་ཡོད་མེད། དེ་ཡང་རང་རིགས་དང་
འཛམ་གླིང་ཐོག་གི་ཚན་རིག་ཡང་རྩེར་སོན་པའི་སྔོན་ཐོན་རྒྱལ་ཁབ་དང་བསྡུར་
ན་དུས་རབས་ཇི་ཙམ་བར་དུ་རྗེས་ལུས་ཡོད་མེད་སོགས་ཀྱི་གནས་ཚུལ་ཅི་ཡང་
མ་མཐོང་བར་བསྡད་ཡོད་པའི་སྐྱེ་བོ་ནི་གྲངས་ལས་འདས་པ་ཞིག་མཆིས། མནོ་
3



is
ir
ir
in
བསམ་གྱི་ནུས་པ་ཤིན་ཏུ་ཆེ་ཞིང་རྣམ་དཔྱོད་ཀྱི་མཐུ་རྩལ་ཡོངས་སུ་རྫོགས་ལ་
རང་རིགས་ལ་ལྷག་བསམ་གྱི་དར་དཀར་ཡུན་ ནས་བསྲིངས་པའི་ རྩོམ་ པ་པོ་
འདིས། ཉམ་ང་ཞིང་ཡིད་སྐྱོ་བའི་དོན་ཆེན་དེ་ལྷང་ངེར་གཟིགས་ཡོད་པས། སྙན་
རྩོམ་ནང་དུ་“གངས་རི་ཡི་རྩེ་མོར་འཁོར་ཞིང་། །བོད་ལྗོངས་ཀྱི་ཡར་སྟོད་ལྡིང་
བའི། ། རྩལ་ལྡན་གྱི་ཐང་དཀར་རྒོད་པོ། ། དཀའ་ཚེགས་ཀྱི་རླུང་ལ་ མཛེམ་
ན། ། སྒྲོ་གཤོག་ཀྱང་ལེ་ལོས་བཟུང་འགྲོ་ བར་ཆད་ཀྱི་ཁ་བར་འཇིགས་ན། །
འཚོ་རྟེན་གྱི་རྒུམ་བུ་མི་འཐོབ། ། དོན་མེད་ཀྱི་སྟོང་འཕུར་བྱེད་ན། ། རང་ཚང་
ཡང་གཞན་ལ་ཤོར་འགྲོ” ཞེས་པའི་ཚིག་རྐང་དགུ་ཡིས་གཏིང་ཟབ་ལ་གོ་བདེ་
བ། འབྲུ་ཉུང་ལ་གསོན་ཉམས་ལྡན་པའི་སྒོ་ནས་ལེ་ལོ་གཡེང་བས་ཟིན་ནས་སྐྱིད་
ལུག་གི་བསམ་བློ་འཛིན་མཁན་དང་ད་ལྟའི་ལོངས་སྤྱོད་ཁོ་ནར་ཡིད་ཚིམ་ཞིང་
འབྱུང་འགྱུར་ལ་མི་སེམས་པ་དང་། ཕྱི་ཕྱོགས་འཇིག་རྟེན་གྱི་འགྱུར་ལྡོག་དང་
རང་ཉིད་དུས་རབས་ཀྱི་འཕེལ་རྒྱས་དང་རྒྱང་ཐག་ཅི་ཡོད་སོགས་གང་ལ་ཡང་
མནོ་བསམ་མི་གཏོང་བར་བློ་བདེ་བའི་ངང་གནས་པའི་སྐྱེ་བོའི་རིགས་ལ་རྨོངས་
གཉིད་ལས་སློང་བའི་ཅོང་བརྡ་དེ་བཏང་འདུག གནད་འདི་ནི་རྩོམ་པ་པོ་རེ་
གཉིས་ཀྱིས་བསམ་གཞིགས་བྱ་ཡུལ་དུ་མ་ཟད། བོད་ཀྱི་རིགས་སུ་གྱུར་རོ་ཅོག་
གིས་བསམ་གཞིགས་དང་ཐུགས་ཁུར་གནང་དགོས་པ་ཞིག་ཡིན་འདུག་སྙམ།
རྩོམ་རིག་བརྩམས་འབྲས་ཚང་མར་མི་གཞན་ལ་བསླབ་བྱ་དང་ལམ་སྟོན་
གྱི་ནུས་པ་ཡོད་དགོས་ཤིང་། སྙན་རྩོམ་འདིས་ཀྱང་བདག་ཅག་གདོང་དམར་ཤ་
ཟན་གྱི་ རྒྱུད་ལས་མཆེད་པའི་སྐྱེ་བོ་རྣམས་ལ་ལོ་རྒྱུས་ ཀྱི་ ཤེས་ བྱའི་ ཐད་ནས་
བསླབ་བྱ་ཞིག་ བསྟན་ པ་ སྤྱི་དང་ལྷག་པར་དུ་འབྱུང་འགྱུར་ལ་གང་འདྲ་བྱེད་
དགོས་མིན་ལ་རྩོམ་པ་པོ་རང་གི་ལྟ་སྟངས་གསལ་པོར་བཤད་ཡོད་དེ། “ཨ་སྔོན་
དགུང་ལ་འཕུར་ནས། །དུས་ རབས་ཀྱི་གོམ་སྒྲ། ཚན་རིག་གི་འུ ར་ སྒྲ། །
འཛམ་གླིང་གི་འགྱུར་ལྡོག རང་ཉིད་ཀྱི་མདུན་ལམ་བཅས་ལ། ། ཉོན། །
གཟིགས། སོམས།” ཞེས་ང་ཚོའི་ཁྲོད་དུ་སྐྱིད་ལུག་དང་བག་ཕེབས་ཀྱི་འདུ་ཤེས་
འཛིན་མཁན་རྣམས་ལ་སྐུལ་མ་བཏང་བའམ་ལམ་སྟོན་མཛད་འདུག །
འི



རྩོམ་གྱི་མཇུག་ཏུ་རྩོམ་པ་པོས་“དུས་འགྱུར་ལྡོག་བྱུང་བའི་ངོ་མཚར་སྟོན་
ཞིང་། ། ཚེ་གསར་པ་ཐོབ་པའི་ཞོགས་པ་འདི་ལ། ། གཉིད་སྟུག་པོའི་རྨོངས་
ལས་སད་པར་གྱུར་བས། ། མུན་ནག་གི་ཚང་མལ་ཡའ:་བར་དོར་ནས། །བྱ་
ཐང་དཀར་རྒོད་པོས་གཤོག་པ་བརྐྱངས་ཏེ། ། མྱ་ངན་གྱི་གཟིར་བའི་ཤུགས་སྒྲ་
འབྱིན་ཞིང་། ། ལུས་ལྗིད་མོ་དལ་བུ་དལ་བུར་འགུལ་བཞིན། ། གདོང་ཤོར་
རིའི་རྩེ་ཡི་ཉི་མར་ཕྱོགས་ཏེ། ། འཛུམ་དམུལ་ལེ་འཕུར་བའི་སྟ་གོན་བྱས་བྱུང་།”
ཞེས་པའི་ཚིག་རྐང་དགུ་ཡིས་མཇུག་བསྡུ་བར་བྱས་ཡོད། འདི་ནི་ཏང་གི་མི་
རིགས་སྲིད་ཇུས་ཀྱི་འོད་སྟོང་གངས་ལྗོངས་སུ་འཕྲོས་ཏེ་མི་རིགས་ཀྱི་འཕེལ་རྒྱས་
ལ་མནོ་བསམ་དང་ཅན་བཞིའི་མངོན་འགྱུར་ལ་ལེགས་སྐྱེས་འབུལ་བར་རྩོམ་
པའི་རང་རིགས་ཀྱི་ཤེས་ལྡན་མི་སྣ་མང་དག་ཅིག་ཚན་རིག་གི་ཤེས་བྱས་དབེན་
པའི་རྨོངས་གཉིད་ལས་སད་དེ། འདི་ནི་དུས་རབས་ཀྱི་གོམ་འགྲོས་དང་བསྟུན་
ནས་རང་ནུས་གང་ཡོད་ཀྱིས་མི་རིགས་ཀྱི་འབྱུང་འགྱུར་ལ་ཕན་པའི་བྱ་བ་སྒྲུབ་
མ་ཁན་གྱི་སྐྱེ་བོ་དེ་དག་མཚོན་པར་བྱས་མི་འདུག་གམ། ཚིག་དུམ་དེ་ཀ དྲ་ཞིག་
གིས་སྙན་རྩོམ་གྱི་མཇུག་བསྡུ་བར་བྱས་པ་དེ་ཡང་དགོས་པ་ཤིན་ཏུ་ཆེ་སྟེ། དེང་
རབས་ཀྱི་གངས་ལྗོངས་འདི་ཉིད་འཕེལ་རྒྱས་འགྲོ་རྒྱུར་འགལ་རྐྱེན་ཁོ་ན་མ་ཡིན་
པར་དེང་དུས་དུས་རབས་ཀྱི་རྗེས་སུ་སྙེགས་ནུས་མཁན་གྱི་ཤེས་ལྡན་བོད་རིགས་
ཀྱང་ཡོད་ལ་དེ་ཚོས་ཀྱང་བོད་མི་རིགས་ཀྱི་འཚོ་བ་གྲ་རྒྱས་དང་ཅན་བཞི་སྔ་ཙམ་
མངོན་དུ་འགྱུར་བར་འབད་བརྩོན་བྱས་དང་བྱེད་མུས་ཡིན་པས། དེ་ཚོ་ནི་མི་
རིགས་འཕེལ་རྒྱས་ཀྱི་མཐུན་རྐྱེན་དུ་སོང་བས་ང་ཚོས་སྐྱིད་ལུག་ གི་ བསམ་བློ་
ཡོངས་སུ་དོར་ནས་མཐུན་སྒྲིལ། ཕྱུག་པོ། ཤེས་རིག་དང་ལྡན་པའི་མི་རིགས་
ཤིག་ཏུ་བསྒྱུར་རྒྱུའི་མཐུན་རྐྱེན་ཅི་ནས་ཀྱང་བསྒྲུབ་དགོས། དེ་ནི་རྩོམ་པ་པོའི་
བསམ་འདུན་དང་ཕུགས་རེ་ཡིན་ལ། སྙན་རྩོམ་འདིས་ཀློག་པ་པོར་གནང་བའི་
བསླབ་བྱ་དང་སྐུལ་མ་ཡང་རེད། ལྷག་དོན་དུ་དེ་ནི་གངས་ལྗོངས་སུ་འཚོ་ཞིང་
གནས་པའི་སྐྱེ་བོ་ཡོངས་ཀྱི་བསམ་འདུན་དང་ཕུགས་རེ་ཡང་ལགས་སོ། །
མདོར་ན་འདས་དོན་ལ་རྗེས་དྲན་བྱས་པ་བརྒྱུད་ད་ལྟའི་བྱ་བ་ལ་སྐུལ་མ་



དང་འབྱུང་འགྱུར་ལ་ལམ་སྟོན་མཛད་པ་འདི་ཡང་རྩོམ་འདིའི་ཁྱད་ཆོས་ཁྱད་དུ་
འཕགས་པ་དང་ཕན་ནུས་གཟེངས་སུ་ཐོན་པའི་ཆ་དེ་ཡིན་འདུག་སྙམ། སྤྱིར་
རྩོམ་རིག་རིགས་པའི་གཞུང་ལུགས་ཀྱི་ཤེས་བྱས་དབེན་ཞིང་རྣམ་དཔྱོད་ཀྱི་མཐུ་
དང་བྲལ་བའི་བློ་དམན་བདག་ལྟ་བུས་སྒྱུ་རྩལ་གྱི་ཚད་མཐོ་ཞིང་བརྗོད་བྱའི་དོན་
གཏིང་ཟབ་པའི་སྙན་རྩོམ་འདི་ལྟ་བུའི་སྙིང་བཅུད་བླངས་ནས་དེ་ལ་སྐྱོན་ཡོན་གྱི་
དཔྱད་གཏམ་བརྗོད་པ་ནི་སངས་རྒྱས་ལ་ཀ་ཁ། མཛོ་བདག་ལ་མཛོ་ རྒྱུས་ཀྱི་
དཔེ་དང་ མཚུངས་ ཀྱང་། ཀུན་སློང༌ དྲུང་ བོས་ བསྐུལ་ ནས་ སྙན་ རྩོམ་ འདི་
བཀླགས་རྗེས་ཀྱི་མྱོང་ཚོར་རགས་ཙམ་བློ་ལ་དབང་མེད་དུ་ ཤར་བ་རྣམས་ཇི་
བཞིན་ཡི་གེའི་རི་མོར་བསྐྲུན་པ་ལགས་སོ། ། ཞེས་བརྗོད་ཡོད། །
གངས་ཅན་ལྗོངས་ཀྱི་མི་རྣམས་ཆུ་གཏེར་ཞིག་ཡིན་ན། ང་ནི་ཆུ་གཏེར་གྱི་
ཟེགས་མ་ཞིག་ཡིན་ཞིང་། གངས་ཅན་ལྗོངས་ཀྱི་མི་རྣམས་ལྗོན་ཤིང་ཞིག་ཡིན་
ན། ང་ནི་དེའི་ལོ་འདབ་ཅིག་ཡིན་པས། ངའི་ཡིད་དུ་རྒྱུན་པར་འཆར་བ་ནི་མ་
ཡུམ་གངས་ཅན་གྱི་ལས་དབང་དང༌། མ་ཡུམ་གངས་ཅན་གྱི་བདེ་སྡུག མ་
ཡུམ་གངས་ཅན་གྱི་དར་རྒུད་སོགས་ཡིན། ངས་རྟག་པར་རེ་བ་བྱེད་ས་ནི་མ་
ཡུམ་གངས་ཅན་གྱི་འབྱུང་འགྱུར་དང་མ་ཡུམ་གངས་ཅན་གྱི་ཕྱི་རབས་པ་རྣམས་
ཡིན། ངས་དུས་ཀུན་སེམས་ཁུར་བྱེད་ས་ནི་མ་ཡུམ་གངས་ཅན་ཉམས་རྒུད་དུ་
འགྱུར་རམ་མི་འགྱུར་ཞེས་པ་དེ་ཡིན། ངས་མ་ཡུམ་ གངས་ཅན་འདིར་བསྐལ་་
བརྒྱུར་མི་འཇིག་པའི་ལྕགས་སྲོག་ཐོགས་པ་དང་སུས་ཀྱང་འགྲན་མི་བཟོད་པའི་
སྟོབས་འབྱོར་མངའ་ཐང་ལྡན་པ་ཞིག་ཏུ་འགྱུར་བར་སྨོན་ལམ་འདེབས་བཞིན་
མཆིས་ཤིང་། བདེ་སྐྱིད་ཀྱི་ཉི་མ་ཞིག་གངས་རི་ལྷུན་པོའི་རྩེ་མོར་འཕགས་པར་
རེ་སྒུག་བྱེད་བཞིན་ཡོད། དེའི་ཕྱིར་ཁོ་བོས་སྙན་རྩོམ་ བྲིས་ཏེ་སེམས་འདུན་
མཚོན་ཞིང་། སྙན་རྩོམ་ལ་བརྟེན་ནས་རང་སེམས་གསོ་བ་དང་། སྙམ་རྩོམ་
སྤྱད་ནས་རང་མཉམ་སྐལ་བ་ལྡན་པ་རྣམས་ལ་སྐུལ་མ་གཏོང་བར་བརྩོན་བཞིན་
ཡོད། ཡིན་ན་ཡང་ཕྲག་དོག་གི་མེ་ལྕེས་ང་ཡང་བསྲེགས་ལ་ཁྱོད་ཀྱང་བསྲེགས།
ཕྱོགས་ལྷུང་གི་མཚོན་ཆས་ང་ཡང་རྨས་ཤིང་ཁྱོད་ལ་ཡང་བསྟུན། གངས་རིའི་



ཁྲོད་ཀྱི་མི་རྣམས་རང་གཞན་གཉིས་ཀ་འཕུང་བའི་ཐབས་འཕྲུལ་སྒྱུ་མ་སྟོན་པར་
རབ་ཏུ་མཁས་པས་སྔར་ཡང་རྒྱལ་ ཁམས་བརླགས། ད་ལྟ་ཡང་ནང་ མཐུན་
བརླགས། ལོ་རྒྱུས་ཀྱི་རྨ་ཁ་དེ་ལ་འགྱོད་གདུང་གི་སྨན་གྱིས་མ་བྱུགས་ན་ནམ་
ཞིག་གི་ཚེ་ལྔ་བའི་ལམ་དུ་འགྲོ་བར་ངེས་སོ་སྙམ་ཐེངས་རེ་རེར་ཁོ་བོའི་སྙིང་ལ་ཚ་
ཙག་ཅིག་རྒྱུགས་པ་རེད། གང་ལྟར་ཡང་ཁོ་བོ་ནི་གངས་ཅན་ལྗོངས་ཀྱི་
འགྲུལ་བ་ཞིག་དང་མཚུངས་ཏེ། ནམ་ཞིག་གི་ཚེ་གངས་ཅན་ལྗོངས་ལ་ལ བྲལ་
ཕྱག་བགྱིས་ཏེ་འཇིག་རྟེན་ཕྱི་མའི་ཡུལ་དུ་འགྲོ་དུས། བདག་གི་སྙམ་རྩོམ་དང་།
སྒྲུང་གཏམ། ལྷུག་རྩོམ། ཆེད་རྩོམ་སོགས་ཁྱོད་ཚོར་བསྐྱུར་ནས་འགྲོ་བར་ངེས་
པས། ཁྱོད་ཚོ་ངའི་རྩོམ་ཡིག་མཐའ་དག་གི་བདག་པོ་ཡིན། ཀློག་པ་པོ་ལགས།
ཞིབ་ཏུ་བསམས་ན་ངེད་ཅག་གི་མེས་པོ་རྣམས་ནི་ཐུགས་དཀྱེལ་ཆེ་བས་རིན་ཐང་
གཞལ་དུ་མེད་པའི་རིག་གནས་གཙུག་ལག་རྒྱ་མཚོ་ལྟ་བུ་ཞིག་ང་ཚོར་བཞག་ཡོད་
ཅིང༌། ང་ཚོས་ད་ལྟའི་དུས་ རབས་ཀྱི་ཁྱད་ཆོས་ལྡན་པའི་རིག་གནས་ཀྱི་སྐྱེད་
ཚལ་ཞིག་ལེགས་པར་བསྐྲུན་དགོས་ཀྱང་། ཞིབ་ཏུ་བསམས་ན་རྨང་གཞི་ཙམ་
ཡང་བསྐྲུན་མེད་པས། ང་ཚོའི་ ཕྲག་པར་ལྷུང་བའི་ལོ་ རྒྱུས་ཀྱི་ལས་འགན་ཅི་
ཞིག་ཡིན་པ་གསལ་བོར་ཤེས་དགོས། དཔྱིད་དུས་འབྲུ་རིགས་སྣ་ལྔའི་ས་པོན་མ་
བཏབ་ན། སྟོན་དུས་ཕུན་ཚོགས་ལོ་ལེགས་སྨིན་པ་ག་ལ་སྲིད། དོན་དེའི་ཕྱིར་
ང་དང་ཁྱོད་ཀྱིས་དུས་ད་ལྟ་ནས་བརྩམས་ཏེ་གངས་ཅན་དར་རྒྱས་འགྲོ་པའི་ས་
བོན། བོད་འབངས་བདེ་སྐྱིད་ཡོང་བའི་ ས་བོན། མི་རིགས་ནང་མཐུན་་རྟག་
པའི་ས་བོན་བཅས་འདེབས་པར་བརྩོན་པ་བྱེད་དགོས། མཇུག་མཐར་བོད་
ཡུལ་དར་རྒྱས་ཡོང་བའི་སྨོན་ལམ་འདེབས། བོད་འབངས་བདེ་ཞིང་སྐྱིད་པའི་
བཀྲ་ཤིས་ཤོག འཁྲུག་རྩོད་མུ་གེ་མེད་པའི་བཀྲ་ཤིས་ཤོག
རྩོམ་པ་པོས།
1998ལོའི་ཟླ་1པོར་པེ་ཅིན་ནས།



དབྱངས་ཅན་མའི་བསྟོད་པ་ཚངས་སྲས་
དགྱེས་པའི་མཆོད་སྤྲིན།
སྙན་འགྱུར་བྱེ་བ་ཕྲག་བརྒྱའི་དབྱངས་ཀྱི་མཛོད། །
རྒྱུད་སྟོང་པི་ཝང་སྦྲེངས་པའི་ངོ་མཚར་གྱིས། །
དྲི་ཟའི་འཇིག་རྟེན་ཁེངས་པ་བསྙིལ་བྱེད་པའི། །
རྒྱལ་ཡུམ་ཚངས་སྲས་མ་ཁྱོད་བདག་ལ་གསོན། །
བཅུ་དྲུག་ལང་ཚོ་འབར་བའི་འཕྱོར་སྒེག་གིས། །
ཀུན་ཡིད་བརྟན་པ་དབང་མེད་འཕྲོག་བྱེད་པའི། །
དབྱངས་ཅན་མ་ཁྱོད་མཛེས་སྡུག་སྟོང་གི་དཔལ། །
དབྱར་དུས་ཆུ་སྐྱེས་པདྨའི་དགྲ་ཟླར་བྱེད། །
བརྩེ་བའི་འཛུམ་དཀར་བདུད་རྩིའི་འོད་འཕྲོ་ཞིང་། །
ཉམས་འགྱུར་སྟོང་གི་ཡིད་འོང་གར་སྒྱུར་བའི། །
དབྱངས་ཅན་མ་ཁྱོད་ལན་ཅིག་བོས་པའི་ཚེ། །
སྐད་ཅིག་ཉིད་ལ་ཁོ་བོའི་སྙིང་དབུས་ཕེབས། །
སྔོ་བསངས་དྲི་མ་མེད་པའི་ནམ་མཁའི་མཐོངས། །
ཕུན་ཚོགས་རིན་ཆེན་རྒྱན་གྱིས་སྤྲས་པ་འི་སྐུ། །



འཕུར་ལྡིང་གར་གྱིས་འགྱིང་བའི་དབྱངས་ཅན་མས། །
བདག་ལ་ངག་གི་དངོས་གྲུབ་སྩོལ་བར་མཛོད །
ཤིང་རྟའི་སྲོལ་འབྱེད་ཀླུ་སྒྲུབ་ཐོགས་མེད་ཞབས། །
ས་པཎ་འཇམ་མགོན་རྒྱལ་བ་བློ་བཟང་གྲགས། །
འཆད་རྩོད་རྩོམ་གསུམ་ཐོགས་མེད་མཁྱེན་དཔྱོད་ཐུགས། །
བདག་ལ་སྩོལ་ཏོ་དབྱངས་ཅན་ངག་གི་ལྷ། །
ས་སྲི་པིར་དང་ཐེ་ཀར་མའོ་པའོ་སང་། །
ཕུའུ་ཞི་ཅིན་དང་དབྱིས་ཀོ་པར་ཏྲ་ལའི། །
རྩོམ་ལ་འཇུག་པ་ཡངས་པའི་རྣམ་དཔྱོད་རྩལ། །
བདག་ལ་སྩོལ་ཏོ་དབྱངས་ཅན་ངག་གི་ལྷ། །
གཞུང་ཆེན་བཀའ་པོད་ལྔ་དང་རྒྱུད་སྡེ་བཞི། །
སྨན་གྱི་རྒྱུད་བཞི་ལ་སོགས་རིག་གནས་བཅུ། །
ཐོགས་མེད་སྨྲ་ཞིང་མཁྱེན་པའི་ཡོན་ཏན་མཛོད། །
བདག་ལ་སྩོལ་ཏོ་དབྱངས་ཅན་ངག་གི་ལྷ། །
དབྱིན་ཡིག་ལ་སོགས་གླིང་འདིའི་སྐད་ཡིག་ཀུན། །
ལྷག་མེད་ཡོངས་སུ་རྟོགས་པའི་བློ་གྲོས་གཏེར། །
མཛའ་ཞིང་བརྩེ་བའི་འཛུམ་མདངས་སྟོན་བཞིན་དུ། །
བདག་ལ་སྩོལ་ཏོ་དབྱངས་ཅན་ངག་གི་ལྷ། །



མཐོང་བ་ཙམ་གྱིས་ཡིད་དུ་ཟིན་པ་དང་། །
ཐོས་པ་ཙམ་གྱིས་སེམས་སུ་འཇགས་གྱུར་ང་། |
ནམ་ཡང་བརྗེད་པ་སྤུ་ཙམ་མེད་པའི་གཟུངས། །
བདག་ལ་སྩོལ་ཏོ་དབྱངས་ཅན་ངག་གི་ལྷ། །
མདོར་ན་འཆད་ལ་རྒྱལ་བ་བློ་བཟང་གྲགས། །
རྩོད་ལ་མི་འཇིགས་རྒྱལ་སྲས་ཞི་བ་ལྷ། །
རྩོམ་ལ་བོ་དོང་ཕྱོགས་ལས་རྣམ་རྒྱལ་དང༌། །
མཚུངས་པའི་དངོས་གྲུབ་བདག་ལ་ད་སྩོལ་ཅིག།
མཐོན་མཐིང་རལ་བའི་རྩེ་ན་འོད་དཀར་འཕྲོ། །
ཞལ་རས་པདྨ་རྒྱས་པའི་དཀྱིལ་འཁོར་མཛེས། །
མཐོང་བ་ཙམ་གྱིས་སྙིང་ལ་དགའ་སྟེར་བའི། ། །
དབྱངས་ཅན་མ་ཁྱོད་བདག་གི་སྙིང་དབུས་བཞུགས། །
རབ་དཀར་ཆུ་འཛིན་གསར་བའི་ལྡིང་ཁང་དུ། །
ཉམས་ལྡན་གོར་ལ་རོལ་བའི་དབྱངས་ཅན་ལྷ། །
མ་ལྟར་བྱམས་ཤིང་བརྩེ་བས་བདག་གི་ངག །
སྨྲ་བའི་དབང་ཕྱུག་ཁྱོད་དང་མཚུངས་པར་ཤོག །
ཉ་རྒྱས་ཟླ་བའི་དཔལ་ལ་འགྲན་བཟོད་པའི། །
མཛེས་སྡུག་བལྟ་བས་མི་ངོམས་དབྱངས་ཅན་མ། །
དགྱེས་པའི་འཛུམ་གྱིས་ཁོ་བོ་སྐྱོང་བ་དང་། །
15



ཆབས་ཅིག་མཁས་ཆེན་དམ་པའི་ཁྲི་སྩོལ་ཅིག །
ཟབ་ཡང ས་རྒྱ་མཚོ་ལྟ་བུའི་ཐུགས་མངའ་ཞིང་། །
ཚངས་དབྱངས་ཟིལ་གྱིས་གནོན་པའི་གསུང་འབྱོན་པའི། །
བྱམས་དང་བརྩེ་བའི་གཏེར་བདག་དབྱངས་ཅན་མས། །
ད་དུང་ཁོ་བོར་ངག་གི་དབང་ཕྱུག་སྩོལ། །
ཁྱོད་ལ་རབ་ཏུ་དད་པའི་ཤུགས་ལྡན་ཞིང་། །
ཤིན་ཏུ་བརྩེ་ཞིང་དུངས་པའི་ང་རོ་ཡིས། །
འབོད་པའི་མོད་ལ་རེ་བ་ཀུན་རྫོགས་ནས། །
མ་བུ་གཅིག་པ་ལྟ་བུར་འགྱུར་བར་ཤོག །
ཤེས་རབ་རྩལ་དུ་འདོན་པར་རབ་མཁས་པའི། །
ཡིད་འཕྲོག་བལྟ་ན་སྡུག་པའི་དབྱངས་ཅན་མ། །
འདི་ནས་བརྩམས་ཏེ་ཚེ་རབས་ཐམས་ཅད་དུ། །
བདག་གི་སྙིང་དང་འབྲལ་བ་མེད་གྱུར་ཅིག།
དབྱངས་ཅན་ལྷ་ཁྱོད་འབྲལ་བ་མེད་པའི་སྐྱིད། །
སྐྱིད་པའི་དཔལ་འདི་ནམ་མཁའ་བཞིན་དུ་རྟག ། །
རྟག་ཏུ་འགྲོགས་ཤིང་འདྲིས་པར་གྱུར་ང་ན། །
ན་ཆུང་ཁྱོད་ཀྱིས་བདག་ལ་ཞལ་སྟོན་ཅིག །
ཁྱོད་ཞལ་མ་མཐོང་མཐོང་དུ་རེ་བའི་རླབས། །
14



མཁའ་ལ་མ་འཕྱུར་འཕྱུར་བར་རྩོམ་པའི་ཚེ། །
དབྱངས་ཅན་མ་ཁྱོད་ཁྱོད་ཀྱི་རྫུ་འཕྲུལ་གྱིས། །
བདག་དང་མི་འ བྲལ་འབྲལ་མེད་འཁྱུད་པར་མཛོད། །
ཁྱོད་ལ་ཞུགས་པར་གྱུར་པའི་བརྩེ་དུང་སྲོག །
མི་ཤིགས་གཡུང་དྲུང་རིས་ཀྱི་རྒྱས་བཏབ་པའི། །
བདག་དང་འཇོ་སྒེག་འཛུམ་གྱིས་འགྲོགས་པའི་སྐལ། །
གངྒཱའི་རྒྱུན་ལྟར་ཆད་མེད་སྩོལ་བར་མཁྱེན། །
ཨེ་མ་ཐུགས་རྗེའི་རླབས་ཀྱི་མེ་ཏོག་ཕྲེང༌། །
ནམ་མཁར་ཁྱབ་པར་ཐོར་བའི་དབྱངས་ཅན་མ། །
ཚེ་རབས་ཀུན་ཏུ་མ་མའི་གཟུགས་ཀྱིས་ནི། །
འགྲོགས་པའི་སྐལ་བ་བྱིན་གྱིས་བརླབ་ཏུ་གསོལ། ། །
དེ་ལྟར་སྨོན་ལམ་བཏབ་པའི་ཤུགས་ཀྱིས་ནི། །
གསང་བ་ལྐོག་ཏུ་གྱུར་པའི་འདོད་དོན་ཀུན། །
རེ་བ་ཇི་བཞིན་གྲུབ་པའི་དུས་ཤིག་ན། །
ཁྱོད་ཀྱི་དགྱེས་ཞལ་དངོས་སུ་མཐོང་བར་ཤོག །
ཅེས་པ་ནི་རྣམ་དཔྱོད་བློ་གྲོས་ཀྱི་སྒོ་མོ་འབྱེད་པ་ལ་གསེར་གྱི་ལྡེ་མིག་ལྟ་
བུའི་བྱིན་རླབས་བརྒྱ་ལྡན་གྱི་གཟི་བྱིན་མཆོག་ཏུ་འབར་ཞིང་། འཆད་རྩོད་རྩོམ་
གསུམ་གྱི་རྒྱ་མཚོའི་ཕ་རོལ་ཏུ་བསྐྱོད་པ་ལ་རིན་ཆེན་གྲུ་གཟིངས་ལྟ་བུའི་དངོས་
གྲུབ་མཆོག་སྩོལ་གྱི་འབྲུག་སྒྲས་ས་ཆེན་གཡོ་བ་དང༌། བརྩེ་བའི་འཛུམ་དཀར་
15



གྱི་ཟུར་མིག་གཡོ་བ་ལ་དྲིན་ཆེན་མ་ཡུམ་ལྟ་བུའི་ཐུགས་རྗེས་འཛིན་པ་ཡི་འཇའ་
ཀློང་འོད་དུ་འཁྱིལ་བའི་དབྱངས་ཅན་ངག་གི་ལྷ་མོ་ལ་རབ་ཏུ་དད་ཅིང་ཤིན་ཏུ་
བརྩེ་བའི་རེབ་གོང་རྡོ་རྗེ་མཁར་རམ་མིང་གཞན་མི་ ཕམ་ལང་ཚོ་རྒྱས་པའི་བློ་
གྲོས་འ ཇིགས་མེད་རིགས་པའི་དབང་ཕྱུག་ཏུ་འབོད་པས་རབ་རྒྱུན་ཤིང་མོ་བྱི་
བའི་ལོའི་ས་ག་ཟླ་བའི་དཀར་ཕྱོགས་དགའ་བ་དང་པོའི་ཉིན་གྱི་ཞོགས་པར་རང་
སྤྱིལ་ལྔ་རིག་དྲི་ཞིམ་འབུམ་དུ་འཐུལ་བའི་ལྡིང་ཁང་ནས་སྦྱར་བའོ། ། ། །



ཀྱེ། ཀྲུང་ཧྭ་མེས་རྒྱལ་ལགས།
སྔོན་དུས་ཞོགས་པའི་མཚམས་སྤྲིན་ཞིག
ངའི་སྙིང་དབུས་སུ་གཡོ་བཞིན་མཆིས་པ་དེ་ཡང། །
ཡུན་རིང་མ་འགོར་བར་རྨི་ལམ་ལྟར་གར་སོང་ཆ་མེད་དུ་གྱུར་ན་ཡང་།
ཀྱེ། ཀྲུང་ཧྭ་མེས་རྒྱལ་ལགས།
ཁྱེད་ཀྱི་གནམ་ས་ལྷན་ཅིག་ཏུ་སྦྲེལ་བར་སྤོབས་པའི་ཐུགས་དཀྱེལ་གྱིས།
ངའི་རེ་བ་འབུམ་གྱིས་བརྟས་པའི་བློ་སྒོ་ཡོངས་སུ་ཕྱེ་བས།
རྩྭ་ལྗང་གི་ཕྲེང་བས་གཡོ་ལྡེམ་གྱིས་ཟློས་གར་སྒྱུར།
དྭངས་གཙང་གི་ཆུ་བོས་ལྷུང་སྒྲ་ཡི་བསྟོད་གླུ་ལེན།
ལྷུན་སྟུག་གི་གངས་རིས་གུས་འདུད་ཀྱི་སྤྱི་བོ་དུད།
སྔོན་དུས་སྐུལ་ལྕག་གི་རྦ་རླབས་ཤིག
ངའི་དྲན་འཛིན་གྱི་མཚོ་ངོགས་སུ་འཕྱུར་བ་དེ་ཡང་།
ཡུན་རིང་མ་འགོར་བར་ལོ་ཟླས་སྟོང་བའི་དབྱིངས་སུ་བདས་ན་ཡང།
ཀྱེ། ཀྲུང་ཧྭ་མེས་རྒྱལ་ལགས། །
ཁྱེད་ཀྱིས་དགུང་གི་ཉི་མ་དང་འབྲེལ་བའི་རེ་འདུན་ཞིག
ངའི་འགྱུར་བ་རབ་ཏུ་སྐྱེན་པའི་དྲན་འཛིན་གྱི་རྒྱན་དུ་བསྩལ་པས།
དཔྱིད་དུས་ཀྱི་དཔལ་ཡོན་ག་ས་ཀུན་ཏུ་རྒྱས།
17



དབྱར་དུས་ཀྱི་མེ་ཏོག་ག་ས་ཀུན་ཏུ་བཞད།
སྟོན་དུས་ཀྱི་འབྲས་བུ་ག་ས་ཀུན་ཏུ་སྨིན། །
ཀྱེ། ཀྲུང་ཧྭ་མེས་རྒྱལ་ལགས།
ཁྱེད་ནི་ངའི་ཡིད་ཀྱི་མུན་པ་སེལ་བའི་ཉི་མ་ཡིན་པས།
ཀུན་གསལ་གྱི་མཁའ་ན་འོད་སྟོང་སྤྲོ་བཞིན་མཆིས།
ཁྱེད་བཞུགས་པའི་དབང་གིས་མི་ཡུལ་དུ་གྲང་ངར་མེད།
ཁྱེད་བཞུགས་པའི་དབང་གིས་དཔྱིད་དཔལ་གྱི་ཕོ་ཉ་བསླེབས།
ཁྱེད་བཞུགས་པའི་དབང་གིས་རི་ཀླུང་ལ་མཛེས་སྡུག་རྒྱས། །
ཁྱེད་བཞུགས་པའི་དབང་གིས་མེ་ཏོག་རྣམས་འདབ་ཕྲེང་གྲོལ།
ཁྱེད་བཞུགས་པའི་དབང་གིས་འཁྱག་རོམ་རྣམས་ཡོངས་སུ་བཞུས་
ཀྱེ། ཀྲུང་ཧྭ་མེས་རྒྱལ་ལགས།
ཁྱེད་ནི་དགུང་དུ་ཤར་བའི་ཁྲི་གདུགས་ཉི་མ་ཡིན་ན། །
མི་རིགས་ང་དྲུག་ནི་ས་ན་གནས་པའི་མེ་ཏོག་པདྨ་ཡིན།
ཁྱེད་ནི་མཁའ་ལ་ཤར་བའི་ཉ་རྒྱས་ཟླ་བ་ཡིན་ན།
མི་རིགས་ང་དྲུག་ནི་ཐང་ལ་བཞད་པའི་མེ་ཏོག་ཀུ་མུད་ཡིན།
ཁྱེད་ནི་སྔོན་མེར་འཁྱིལ་བའི་ཆུ་གཏེར་ཆེན་པོ་ཡིན་ན།
མི་རིགས་ང་དྲུག་ནི་མཚོ་ལ་འཁོར་བའི་གཤོག་དྲུག་ཉ་མོ་ཡིན་པས།
ཁྱེད་མེད་ན་པདྨའི་འདབ་ཕྲེང་འགྲོལ་མི་ཐུབ།
ཁྱེད་མེད་ན་ཀུ་མུད་འཛུམ་དཀར་བཞད་མི་སྲིད།
ཁྱེད་མེད་ན་ཉ་མོ་གསོན་པོར་གནས་མི་ཐུབ།
ཀྱེ། ཀྲུང་ཧྭ་མེས་རྒྱལ་ལགས།



ཁྱེད་རང་ཉིན་རེ་བཞིན་དུ་དར་རྒྱས་ཕྱིན་ནས།
བདེ་སྐྱིད་ནམ་མཁའི་ལྷ་དང་མཉམ་ཞིང༌།
འབྱོར་ཕྱུག་མཚོ་གཏིང་ཀླུ་ལས་ལྷག་པ།།
སྟོབས་བཙན་ལྷ་མ་ཡིན་ལས་འགོང་བར་སྨོན་ཏེ།
ཁྱེད་ཀྱི་དར་རྒྱས་ཀྱི་ཁུག་པ་ནས་མི་དམངས་ལ་སྤོབས་པ་གནང།
ཁྱེད་ཀྱི་འབྱོར་ཕྱུག་གི་ཕང་བ་ནས་མི་དམངས་ཀྱིས་བདེ་སྐྱིད་རྙེད། །
ཁྱེད་ཀྱི་སྟོབས་བཙན་གྱི་དཔུང་བ་ཡིས་མི་དམངས་ཀྱི་དགྲ་ཉེན་བཀག་
པས།
ཁྱེད་ནི་མི་རིགས་ང་དྲུག་གི་སེམས་ཁོང་དུ་ཤར་བའི་ཉི་མ་ཡིན།
ཁྱེད་ནི་མི་རིགས་ང་དྲུག་གི་བརྩེ་དུང་ཟབ་མོའི་གཟུང་ཐག་ཡིན།
ཁྱེད་ནི་མི་རིགས་ང་དྲུག་གི་སྙིང་དབུས་སུ་ཉལ་བའི་རེ་བ་ཡིན།
ཁྱེད་ནི་མི་རིགས་ང་དྲུག་གི་དྲིན་ཅན་གྱི་མ་ཡུམ་ཡིན།
ཀྱེ། ཀྲུང་ཧྭ་མེས་རྒྱལ་ལགས།
ཉིན་རེ་བཞིན་ཁྱེད་ཀྱི་སྟོབས་འབྱོར་མངའ་ཐང་དར་བཞིན་ཡོད་པས།
འཛམ་གླིང་གི་མི་རྣམས་རང་དབང་མེད་པར་ཡིད་སྨོན་ཤོར་བཞིན་
མཚེས །།
འཛམ་གླིང་གི་དགྲ་རྣམས་རང་དབང་མེད་པར་སྙིང་རྩ་འདར་བཞིན་
མཆིས་པས།
ཉིན་ཞིག་ཁྱེད་ནི་འཛམ་གླིང་ན་འགྲན་ཟླ་མེད་པའི་སྟོབས་ལྡན་ཞིག་ཏུ་
འགྱུར་བར་སྨོན་ལམ་འདེབས་སོ། །
g)



གངས་རྒྱན་པད་མ།
གངས་ཀྱི་རྡུལ་མང་བརྩེགས་པ་ཀུན། །
སྤུ་ཕྲེང་དཀར་པོའི་ལག་ལྡན་རྣམས། །
ཐག་རིང་བགྲོད་པས་ངལ་གྱུར་ཏེ།
ས་ལ་མནལ་བའི་བརྟུལ་ཞུགས་རྫོགས། །
དེ་ཡི་འདབས་ཀྱི་སྐྱེད་མོས་ཚལ། །
དབྱར་དུས་ཉི་ཟེར་གྱིས་རིག་པའི། །
རྣམ་གྲོལ་གངས་རྒྱན་པད་མ་ཞིག །
ལྡེམ་ལྡེམ་གཡོ་བའི་གར་གྱིས་བྲེལ། །
ཟླ་འོད་འཁྱུད་པའི་གངས་རིས་ཀྱང༌། །
དེ་ཡི་མཛེས་སྡུག་ཆ་ཤས་ཙམ། །
འགྲན་པར་མ་བཟོད་ངོ་ཚའི་འཇའ། །
འཁྱོག་པོའི་ཟོལ་གྱིས་མཁའ་ལ་བཀོད། །
དེ་ཡི་རོ་བརྒྱ་ལྡན་པ་འི་དྲི། །
རླུང་གི་ཕོ་ཉས་བཀྲམས་པའི་ཚེ། །



ཉམས་ལྡན་རྐང་དྲུག་བུ་མོ་རྣམས། །
སྟོན་གྱི་སྤྲིན་བཞིན་འདུ་འགོད་རྩེན། །
མཁའ་ལ་ལྡིང་བའི་སྒྲོ་ལྡན་གྱིས། །
རྫུ་འཕྲུལ་ལྡན་པའི་ལྷ་མོ་ཞིག །
སྐྱེད་མོས་ཚལ་ནི་རྒྱུའོ་ཞེས། །
སྨྲ་བཞིན་དལ་བུས་ས་ལ་བབས། །
དེ་ལྟར་སེམས་ལྡན་སེམས་མེད་ཀྱིས། །
གངས་རྒྱན་པད་མའི་ཡོན་ཏན་ཀུན། །
ཕན་ཚུན་འགྲོན་བཞིན་གླེང་བའི་སྒྲས། །
གནམ་ས་དག་ཀྱང་རལ་བར་བྱེད། །
ཁུ་བྱུག་བུ་མོ་ནགས་ཚལ་དང་། །
ཀ་ལ་པིངྐ་ནེའུ་གསིང་གཞི། །
ཉམས་ལྡན་རྐང་དྲུག་སྐྱེད་མོས་ཚལ། །
རབ་དགའི་ཉམས་ཀྱིས་གླུ་དབྱངས་ལེན། །
མེ་ཏོག་སྣ་ཚོགས་བཞད་པའི་མཐུས། །
འཇའ་ཀླུང་འོད་དུ་འཁྱིལ་བ་ཡི། །
སྙེམས་པ་ཅིག་ཅར་འཕྲོག་བཞིན་དུ །
རབ་དགའི་རྩེད་འཇོའི་དཔལ་ལ་རོལ༑ །
རྣམ་རིག་རྒོད་པའི་ཤུ་རྣམས་ཀྱིས། །



སྐྱེད་མོས་ཚལ་ན་རྩྭ་ཆུར་རོལ། །
སྒྲོ་ལྡན་དཔྱིད་ཀྱི་ཕོ་ཉས་ཀྱང་། །
ལྗོན་པའི་ཚལ་དུ་སྐད་སྙན་སྒྲོག །
སྤྲེའུ་བྱང་ཆུབ་སེམས་དཔའ་དང་། །
བྲག་སྲིན་གཉིས་ཀྱི་རྨི་ལམ་ལས། །
མཚར་སྡུག་གངས་རྒྱན་པད་མ་ཀུན། །
སྤུ་མིའི་གཟུགས་སུ་མངོན་པར་སྤྲུལ། །
སྤུ་མི་ཁ་བ་ཅན་གྱི་ཡུལ། །
གངས་རྒྱན་པད་མའི་ཚུལ་གྱིས་བཞུགས། །
དེ་ཡི་རོ་བརྒྱ་ལྡན་པའི་དྲི། །
ཉི་མའི་འོད་ལྟར་འཛམ་གླིང་ཁྱབ། །
དུས་དེར་གངས་རྒྱན་པད་མ་རྣམས། །
མངའ་མཛད་དྲུག་ཏུ་སྤྲུལ་ལོ་ཞེས། །
ཟླ་བའི་སྲིང་མོའི་ཕྱག་སོར་གྱིས། །
སྨྲེང་བའི་རྒྱུད་མངས་སྒྲ་ལས་བརྗོད། །
སྟོབས་ལྡན་རྒྱལ་ཕྲན་བཅུ་གཉིས་ཀྱིས། །
རང་ཡང་གངས་རྒྱན་པད་མ་ཡི། །
སྔོ་ལྗང་ལོ་འདབ་ཡིན་ནོ་ཞེས། །
སྨྲ་བའི་འབབ་སྟེགས་ངལ་བར་བྱེད། །



ནམ་ཞིག་པད་མའི་སྤྲིན་རུམ་ནས། །
གནམ་གྱི་ཁྲི་བདུན་ཉི་གསར་ཞིག །
རྫོགས་ལྡན་དཔྱིད་དུ་ཤར་བའི་ཚེ། །
ས་ལ་མེ་ཏོག་མལ་སྟན་འཛིན། །
ཡ་རབས་ཆོས་ཀྱིས་མངོན་མཐོ་བའི། །
སྟོད་ཀྱི་སྟེང་གཉིས་རྟ་ལྗང་ཅན། །
ལང་ཚོ་དབྱར་གྱི་སྙེམས་ཐོགས་ཏེ། །
དབང་ཕྱོགས་ལྷུན་པོའི་ཕྲག་ཏུ་འཛུམ། །
སྐབས་དེར་སྐྱེད་ཚལ་ཁོར་ཡུག་ཏུ། །
དཔལ་ལྡན་བར་གྱི་ལྡེ་བརྒྱད་ཅེས། །
མཚན་སྙན་ཕྱོགས་ཀྱི་སྨིན་ལེགས་མའི། །
ཐོས་འཛིན་སྤུད་པའི་རྒྱུན་དུ་བྱས། །
ལེགས་དྲུག་ཡོན་ཏན་སྦྲང་རྩིའི་ཁུར། །
རྣམ་འཛིན་གྲགས་པའི་རྐང་དྲུག་ཚོགས། །
མཐའ་བཞིའི་ཞལ་གྱི་པད་ཚལ་ན། །
ཕྱོགས་སུ་སྙན་པའི་སྤྲིང་ཡིག་སྒྲོག །
གང་ཚེ་འོག་གི་བཙན་ལྔ་ཡིས། །
རྒྱལ་སྲིད་སྐྱོང་བའི་ཕན་བདེ་བཞིན། །
དཔག་བསམ་ལྗོན་པས་གསེར་གྱི་ཆར། །
ཕབ་ནས་ཀུན་གསལ་ཁྱིམ་དུ་སོང་། །
23



དེ་ལྟར་སྤུ་རྒྱལ་བཙན་པོ་ཡི། །
རྒྱལ་རབས་ཞེ་གཉིས་མུ་ཏིག་ཕྲེང་། །
ཉམས་ལྡན་བུང་བའི་ཟོལ་གྱིས་ནི། །
གངས་རྒྱན་པད་མའི་མངལ་དུ་ཞུགས། །
ཡུམ་བརྟན་འོད་སྲུང་ནས་བརྩམས་ཏེ། །
དགའ་ལྡན་ཕོ་བྲང་བར་རྣམས་ཀྱི། །
གཟུགས་མེད་རྣམ་པར་ཤེས་པ་དག །
གངས་རྒྱན་པད་མའི་འདབ་མར་སྤྲུལ། །
རི་སྐྱེས་མཛའ་བས་ཡོངས་བསྐོར་ཞིང༌། །
འཁྲི་ཤིང་གྲོགས་མོས་འཁྱུད་པ་ཅན། །
ནགས་ཀྱི་དཔལ་མོ་དགའ་བ་ཡིས། །
གངས་ཁྲོད་སྐྱེད་ཚལ་དགྱེས་བཞིན་བཅིངས། །
གང་དུ་རྒྱལ་སྲིད་བརྩོན་རྣམས་ལ། །
བགེགས་ཀྱི་ཆོམ་རྐུན་སྒྲིབ་པའི་སླད། །
རྐང་འཐུང་ལྗོན་པའི་ཕྲེང་བ་རྣམས། །
ཡལ་གའི་འཛིན་བྱེད་ཉེ་བར་འབྲེལ། །
དཔྱིད་ཀྱི་དྲོད་སྐྱིད་འཛོམས་པ་ཡི། །
ཡིད་འོང་སྐྱེད་མོས་ཚལ་གྱི་གཞིར། །
རི་སྐྱེས་གཞོན་ནུ་མཆོང་ལྡིང་གིས། །
ཉམས་ལྡན་སྟོང་གི་ཟློས་གར་བསྒྱུར། །
24



དེ་ཡི་ཁོར་ཡུག་ཡངས་པའི་ལྟོར། །
ཉལ་འ གྲོ་མ་ནི་དྲི་བཞོན་གྱིས། །
དགའ་བས་གཏོར་བའི་མེ་ཏོག་ཚོགས། །
འཐུ་བཞིན་ལྷུང་ལྷུང་དལ་གྱིས་བཞུར། །
གཡུ་མདོག་ལྗོན་པའི་གྲིབ་བསིལ་ལ། །
དུལ་བས་རྣམ་འཁོད་གཉིས་འཐུང་ཁྱུ། །
སྤྲིན་གྱི་དུམ་བུ་གཡོ་བ་བཞིན། །
སྐྱེད་མོས་ཚལ་ལ་རྣམ་པར་བརྒྱན། །
འཕུར་ལྡིང་རྩེད་འཇོའི་རོལ་གར་ཅན། །
སྤུ་སྡུག་གཉིས་སྐྱེས་སྣ་ཚོགས་པ། །
མགྲིན་པའི་དྲིལ་ཆུང་དཀྲོལ་བའི་སྒྲས། །
ཐོས་འཛིན་བདུད་རྩིའི་གཏེར་དུ་བསྒྲུབས། །
ཁྲི་གདུགས་འོད་ཀྱི་བཅུད་འཐུངས་པས། །
རབ་མྱོས་ཆུ་སྐྱེས་གེ་སར་རྡུལ། །
སྐྱུགས་ལ་ལྕགས་ཀྱི་སྒྲོ་ལྡན་རྣམས། །
དར་དིར་སྙན་པའི་ཁྲེལ་དགོད་བྱེད། །
ཅི་འདི་དྲི་ཟའི་འཇིག་རྟེན་ཁམས། །
མངོན་སུམ་ས་ལ་འཕོས་པ་འམ། །
ཡང་ན་འཆི་མེད་ལྷ་ཡི་གྲོང༌། །
འཛིན་མར་བབས་པ་ཡིན་ནམ་ཅི། །



དེ་ལྟར་བགྲང་བྱ་ཉིས་སྟོང་དུ །
ས་གཞིའི་རྒྱན་དུ་བཞད་པའི་རིང་། །
ཚ་གྲང་འ ཕྲོ་འདུ་འཚུབ་པའི་མཐུས། །
སྐྱིད་སྡུག་རི་མོ་ཅི་ཡང་བྲིས། །
སྙན་གྲགས་རྫོགས་ལྡན་སྤྲིན་གྱི་སྒྲས། །
འཛམ་གླིང་སུམ་གཉིས་གཡོས་པ་ནི། །
མདོངས་ལྡན་རྨ་བྱ་གཞོན་ནུ་ཀུན། །
སྒྲོ་གདུགས་བསྒྲེངས་པའི་ཟློས་གར་བསྒྱུར། ། །
མཁའ་ལ་ཆུ་ཁུར་ལང་ལོང་གཡོ། །
སྤང་གིས་མརྒད་འོག་པག་གྱོན། །
འབྲུག་གིས་སྒྲ་དབྱངས་དར་དིར་སྒྲོག །
མཐོ་རིས་དགའ་ཚལ་གཉིས་པར་གྲགས། །
དེ་ཡི་ཡོན་ཏན་མེ་ཏོག་གི །
དོག་པ་ཕྱོགས་ཀྱི་མཛེས་མའི་རྒྱུན། །
རབ་དཀར་གྲགས་པའི་དྲི་བཞོན་ནི། །
ནོར་འཛིན་བུ་མོའི་ཡིད་སྲུབས་རྒྱལ། །
དཔའ་རྟུལ་འོད་དཀར་རབ་རྒྱས་པའི། །
གངས་རྒྱན་པད་མའི་ཟླ་ཤར་ཚེ། །
མཐའ་བཞིའི་འབྱུང་བོའི་བྱ་ཡི་ཚོགས། །
26



མུན་པའི་ཁུང་བུ་སྐྱབས་སུ་འཛིན། །
དེ་ཡི་གཟི་བརྗིད་གསེར་རིའི་ཕྲེང་། །
སྣ་ཚོགས་འོད་དུ་འབར་བའི་མཐུར། །
བལྟ་བར་མ་བཟོད་ཉི་མ་ཡང་། །
ཆུ་འཛིན་ཡོལ་བའི་ཕག་ཏུ་བྱོས། །
རང་གི་དྲི་བསུང་གཞན་རྣམས་ལ། །
ཕངས་པ་སྤུ་ཙམ་མེད་སྦྱིན་པའི། །
བྱམས་དང་སྙིང་རྗེའི་གཏིང་མཐའ་ནི། །
རྒྱ་མཚོའི་དཔེ་ཡིས་མཚོན་ནུས་མིན། །
ཁྱོད་ཀྱི་མཁས་མཛངས་དུས་མཐའི་མེ། །
རྒྱལ་སྲིད་མཁའ་ལ་འཕྱོ་བ་ན། །
འདི་ཡིས་སྡུག་བསྔལ་སྐྱེམས་སོ་ཞེས། །
ཕྱོགས་སུ་སྙན་པའི་དྲིལ་ཆུང་དཀྲོལ། །
གངས་རྒྱན་པད་མའི་སོར་རྩེ་ཡིས། །
སེམས་ལྡན་ཡིད་ཀྱི་རྩིག་ངོས་ལ། །
སྔོན་མེད་བདེ་སྐྱིད་གསར་པའི་དང་ལ། །
ངོ་མཚར་རི་མོ་ཅི་ཡང་བྲིས། །
མཐའ་བཞིའི་རྒྱལ་ཕྲན་ཐམས་ཅད་ཀྱིས། །
གང་གི་སྙན་གྲགས་ཐོས་པའི་ཚེ། །
27



སྐྱོ་དུབ་འཁར་བ་འཁྱོར་བཞིན་དུ། །
རྨོངས་པའི་གོམ་པ་གྱ་ཚོམ་འདོར། །
གང་གི་ཡོན་ཏན་ཆུ་གཏེར་ལས། །
ཐིགས་པ་ཆེ་ཙམ་འཐུངས་པས་ཀྱང་། །
དད་གུས་སྤུ་ལོང་ཆེར་གཡོས་ཏེ། །
ཐོད་པ་ས་གཞིའི་རྒྱན་དུ་བཀྲམས། །
ཁྱོད་ཀྱི་ཞལ་གྱི་བུམ་བཟང་ལས། །
བྱུང་བའི་ཕུན་ཚོགས་བདུད་རྩིའི་རྒྱུན། །
མ་ལུས་དད་པའི་སྙིམ་པ་ཡིས། །
ངོམས་མེད་འཐུང་བའི་རོལ་རྩེད་བྱེད། །
དར་བའི་མཐའ་མར་རྒུད་པ་དང༌། །
འདུས་པའི་མཐའ་མར་འ བྲལ་བ་ཡི། །
འཇིག་རྟེན་ཁམས་ཀྱི་ཆོས་ཉིད་དེ། །
གངས་རྒྱན་པད་མའི་ཐོག་ཏུ་བབས། །
གཡོ་སྒྱུའི་ཆོ་འཕྲུལ་སྟོན་མཁས་པའི། །
མ་རུངས་དགུན་གྱི་གཤེད་མའི་དཔུང་། །
བྱང་ཆུབ་སེམས་དཔའི་ཟོལ་གྱིས་ནི། །
ཉམས་དགའི་སྐྱེད་མོས་ཚལ་དུ་འོངས། །
དགུན་དུས་གྲང་བའི་མཚོན་ཆའི་ཕྲེང༌། །



སྦྲང་རྩི་མངར་པོའི་བཅུད་བརྫུས་ཏེ། །
པད་མའི་སྟེང་དུ་འཕངས་པའི་ཚེ། །
འདབ་མ་ཁ་བ་བཞིན་དུ་ཐོར། ། །
ཉིན་བཞིན་འཕྱུར་བའི་རྩྭ་ཡན་གྱིས། །
གངས་རྒྱན་པད་མར་གཡོགས་པ་ན། །
དྲི་ཞིམ་སྲེད་པའི་རྐང་དྲུག་རྣམས། །
མྱ་ངན་དབྱངས་ཀྱི་དར་དིར་སྒྲོག །
འཛིན་མ་འདབ་མའི་གོས་དཀར་ཅན། །
བར་བར་མཆི་མའི་ལྟེང་ཀ་འཁྱིལ། །
དྲག་ཤུལ་སྤྱོད་པའི་སྐྱེད་ཚལ་དེས། །
གཤིན་རྗེ་གྲོང་ལ་བག་ཡོད་སྦྱིན། །
དྲི་ཡིས་མ་ངོམས་རྐང་དྲུག་པ། །
ཅི་བྱ་གཏོལ་མེད་གྱུར་དང་ལྷན། །
ལྷོ་ཕྱོགས་ནགས་སུ་འཕུར་ལྡིང་གིས། །
ལྗོན་ཤིང་ལ་ཡང་མདུང་དག་བསྣུན། །
གངས་རྒྱུན་པད་མས་ཉིན་རེ་བཞིན། །
ཡང་བསྐྱར་འཆར་བ་མེད་པ་ཡི། །
རྟ་བདུན་དབང་བོ་ཆུ་ལྷའི་ཕང་། །
དལ་གྱིས་བཞུད་པའི་རྣམ་ཐར་འཛིན། །



ཚ་གྲང་འཕྲོ་འདུ་འཚུབ་པའི་ཁྲོད། །
ཕྱིར་མི་བཟློག་པའི་ལོ་ཟླ་རྣམས། །
ལྷུང་ལྷུང་སྙན་པའི་སྒྲ་འབྱིན་པའི། །
ཆུ་དང་འགྲོགས་ཏེ་རྒྱ་མཚོར་བཞུར། །
སེང་གེ་རལ་བ་གསིག་པ་དང༌། །
སྲིན་པོ་ཁྲོས་པའི་ང་རོ་ཡིས། །
ཆུ་ཡི་འཁྲི་ཤིང་རྣམ་དཀྲིགས་པའི། །
གངས་ཁྲོད་སྐྱེད་ཚལ་འཇིགས་སུ་རུང་། །
དེ་ཚེ་བསེར་བུས་སྐྱོད་པ་ཡིས། །
ས་འཛིན་འཁྲི་ཤིང་གཡོ་བ་དག །
འཁྲུག་པས་ཐུབ་ཆོད་མ་མཛད་ཅེས། །
བརྩེ་བས་རིང་ནས་བཟློག་པ་བཞིན། །
རླབས་ཀྱི་ལག་པས་ཡང་ཡང་དུ། །
ནང་འཁྲུག་ལྡོག་པར་མ་ནུས་པས། །
ཆུ་གཏེར་མ་ནི་བཞིན་གནག་སྟེ། །
མྱ་ངན་བྱེད་པ་མཚོན་པ་བཞིན། །
རྒྱལ་སྲིད་ཉི་མས་དབེན་པ་ཡི། །
སྙིགས་མ་སྤུངས་པའི་སྐྱེད་མོས་ཚལ། །
མྱ་ངན་བཞིན་གྱི་རྟ་བདུན་ལམ། །
མཆི་མའི་སྐར་ཚོགས་རྣམ་པར་བཀྲ། །



སོས་ཀའི་དྲི་བཞོན་བསིལ་གཡབ་ཀྱིས། །
གཟིམས་པའི་མལ་ནས་བསླངས་ན་ཡང་། །
སྐྱེད་ཚལ་གཉིད་ཀྱིས་དུབ་པའི་ལུས། །
རི་དྭགས་རྨས་མ་ལྟ་བུར་མཐོང་། །
གངས་རྒྱན་པད་མའི་འདབ་མ་དང་། །
དགུན་གྱི་ཁ་བོ་མཉམ་དུ་ཐོར། །
རྐང་དྲུག་གཞོན་ནུའི་གདུང་བ་དང་། །
ཡར་ངོའི་ཟླ་བ་ལྷན་ཅིག་འཕེལ། ། །
དེ་ལྟར་ལོ་ཟླ་མང་པོ་ཞིག །
ཉི་མའི་འཆར་ནུབ་དང་འགྲོགས་ཏེ། །
མཚན་མོའི་མཁའ་ཡི་སྐར་མདའ་བཞིན། །
ཅང་མེད་སྟོང་བའི་དབྱིངས་སུ་བྲོས། །
རལ་གྲིའི་དངོ་ལ་བྱུགས་པ་ཡི། ། །
རོ་བརྒྱ་ལྡན་པའི་སྦྲང་རྩིའི་བཅུད། །
ཆགས་པའི་བུང་བ་གླེན་པ་རྣམས། །
ལྕེ་ཡིས་ས་ལ་ལྡག་བཞིན་གནས། །
དེ་ལྟར་བྱ་བྱིའུ་རི་དྭགས་ཀྱིས། །
གངས་རྒྱན་པད་མ་བརྗེད་པའི་ཚུལ། །
དྭངས་བསིལ་ཆུ་ཀླུང་ངོས་རྣམས་སུ། །



རི་མོ་བྲིས་པ་ཉིད་ཀྱིས་མཚོན། །
གངས་རྒྱུན་པད་མའི་ཞལ་གྱི་འཛུམ། །
ཉལ་འགྲོས་བརྐུས་ཏེ་བཞུར་བའི་ཚེ། །
གསེར་མིག་ཁོང་ཁྲོ་མ་བཟོད་པར། །
རླབས་དང་འགྲོགས་ནས་མཁའ་ལ་འཕྱོ། །
ནམ་མཁས་ཚུལ་དེ་མཐོང་བ་ན། །།
མྱ་ངན་སྤྲིན་ནག་འཁྲིགས་པ་ལས། །
མཆི་མའི་ཆར་རྒྱུན་འབེབས་པའི་མཐུས། །
གསེར་ལྡན་ཡངས་པར་མཚོ་ཆེན་བསྐྱིལ། །
སྔོན་དུས་སྐྱོ་ངལ་མཆི་མའི་རྒྱུན། །
ཕྱིས་འབྱུང་གཙང་པོར་འགྱུར་ཟེར་ཡང༌། །
དེང་སང་རྨོངས་པའི་རྐང་དྲུག་པའི། །
མཆི་མའི་ཐིགས་པ་གང་དུ་ཡོད། །
གངས་རྒྱུན་པད་མ་ལྔ་བའི་ལམ། །
ཞུགས་པའི་རྐང་སྒྲ་འབྲུག་ཏུ་ལྡིར། །
རྨོངས་པས་མྱོས་པའི་རྐང་དྲུག་རྣམས། །
ད་དུང་རབ་དགའི་འཕུར་ལྡིང་བྱེད། །
གངས་རྒྱན་པད་མའི་འདབ་ཕྲེང་ཀུན། །
ཕྱོགས་བཞིར་སིལ་བུར་ཐོར་ན་ཡང༌། །



འཕྲལ་གྱི་བདེར་ཆགས་བུང་བ་རྣམས། །
ད་དུང་རབ་དགའི་མགྲིན་གླུ་ལེན། །
ཀྱེ་མ་འཇིག་རྟེན་བྱ་བ་རྣམས། །
ལེགས་ཉེས་བླང་དོར་འབྱེད་པའི་ཚེ། །
དགའ་སྡུག་འཕྲུལ་གྱི་འཁོར་ལོ་ཡིས། །
སྙིང་ཡང་དུམ་བུ་བརྒྱུ་རུ་གཏུབས། །
ཡིད་ཀྱིས་མི་ཐེག་མྱ་ངན་ཚིག །
ལྗོན་པའི་རྩེ་ན་གར་བསྒྱུར་པའི། །
སྒྲོ་ལྡན་དཔྱིད་ཀྱི་ཕོ་ཉ་ཡིས། །
འགྱུར་ཁུགས་དྲུག་ལྡན་གླུ་རུ་ལེན། །
འགྱོད་པའི་གཏམ་གྱི་སྙིང་བོ་རྣམས། །
མེ་ཏོག་བཞད་པའི་དོ་ར་ན། །
ན་ཚོད་སྨིན་པའི་འཇོལ་མོ་ཡིས། །
ཀྱུར་ཀྱུར་སྙན་པའི་གདངས་སུ་འཁྲོལ། །
གངས་རྒྱུན་པད་མ་དུས་འགྱུར་ཁྲོད། །
སྐྱ་རེངས་མདུན་གྱི་མུན་པ་ལྟར། །
ཅི་ཡང་མེད་པའི་སྟོང་དབྱིངས་སུ། །
ཉིན་རེ་བཞིན་དུ་ཡལ་བར་རྩོམ། །
གནམ་ས་འཁྲུགས་པའི་འཐོར་རླུང་གིས། །



གངས་ཀྱི་རི་བོའི་ལུས་ཀྱང་བསྐྱོད། །
དགུན་གྱི་བུ་མོའི་རྐང་གདུབ་ཀྱི་ ། །
སིལ་སྒྲ་ལས་ནི་འཕྱར་གཡེང་བྱེད། །
གྲང་བས་ཉེན་པའི་སྐྱེ་དངོས་རྣམས། །
བསྐམས་པའི་ལུས་ཀྱི་སྙིགས་མ་ཡང་། །
ཁ་བ་བུ་ཡུག་འཚུབ་པའི་དབུས། །
ཕྱོགས་བཞིར་འགྲིལ་བའི་ཚུལ་གྱིས་རྒྱུ། །
ཆུ་སྐྱེས་ནུབ་ཀྱི་རི་རྩེར་ནི། །
ཐུན་མཚམས་གོས་དམར་འཛིན་གྱུར་པས། །
དྲི་འཚོལ་རྐང་དྲུག་ལྡན་པའི་ཚོགས། །
བློ་ཡང་སོམ་ཉིའི་འཁྱོག་ལ་འཕྱང་། །
དེ་ཡི་རྒུད་པའི་སྡུག་བསྔལ་ལོ། །
སྐྲག་པས་མིག་སྟོང་ལྡན་པ་ཡང་། །
ལྷ་ཡི་ལམ་ནས་རབ་འཕགས་ཏེ།
ལྷུན་པོའི་སྟེང་དུ་བྲོས་སམ་སྙམ། །
ཡིད་དུ་རྡོ་སྣུམ་མེད་ན་ཡང་། །
སྡུག་བསྔལ་མེ་ལྕེ་དྲག་ཏུ་འབར། །
འདྲེན་བྱེད་ཡུར་བའི་ལམ་མིན་ཀྱང༌། །
མཆི་མའི་ཆུ་ཀླུང་དལ་གྱིས་བཞུར། །



སྐྱེད་ཚལ་ནུབ་ཀྱི་ས་འཛིན་རྩེར། །
ཆུ་སྐྱེས་ཉིན་མོར་བྱེད་པས་ཕོངས། །
སྤྲོ་བ་ཉམས་པའི་ཟླ་ཟེར་དང་། །
སྡུག་བསྔལ་ཀུ་མུད་མཉམ་དུ་གཡོས། །
འཆི་མེད་ལམ་ཡང་མ་ཡིན་ཞིང་། །
སྤྲིན་གྱི་གོས་དང་བྲལ་ན་ཡང༌། །
སྐྱེ་དངོས་གདོང་གི་མཆི་མ་ནི། །
མཁའ་ལ་བཀྲམས་པའི་རྒྱུ་སྐར་བཞིན། །
གཞན་པའི་གཡོ་སྒྱུ་ཐེམ་སྐས་ལས། །
ཆུ་སྐྱེས་ལྔ་ལམ་ཞུགས་པའི་གཏམ། །
ཕྱོགས་ཀུན་གླེང་བའི་ཅ་ཅོ་ཡང་། །
འབྲུག་སྒྲ་ལྡིར་བའི་ཟོལ་ལ་བརྟེན། །
མེ་ཏོག་རྒྱས་པའི་སྐྱེད་མོས་ཚལ། །
ད་ལྟ་དུར་ཁྲོད་ལྟ་བུར་གྱུར། །
སྒྲུང་རྩིས་མྱོས་པའི་བུང་བ་རྣམས། །
ད་ལྟ་དགུན་གཉིད་སྟུག་པོས་མནན། །
ཀྱེ་མ་དེང་སང་ཕྱོགས་འདིར་ནི། །
གནའ་སྲོལ་བཟང་པོའི་ཉི་མ་ནུབ། །
དར་རྒྱས་པད་མོ་ཟུམ་པ་དང་། །
མཉམ་དུ་རྒུད་མདངས་ཀུན་རྒྱས། །



རྒྱ་མཚོ་ལྟ་བུར་ཟབ་གྱུར་ཅིང་། །
རི་རབ་ལྟ་བུར་མི་གཡོ་བའི། །
གངས་རྒྱན་པད་མའི་མཛེས་སྡུག་དཔལ། །
དེང་སང་ཆར་རྗེས་འཇའ་ལ་སྤྲུལ། །
ཀྱེ་ཧུད་གངས་རྒྱན་པད་མའི་ཚོགས། །
ལོ་རྒྱུས་འཕེལ་འགྱུར་བྱུང་བའི་ཁྲོད། ། །
རིམ་གྱིས་རྙིད་པ་འི་ཕྱོགས་གཞོལ་བའི། །
ལྟས་ངན་དུ་བ་མཇུག་རིང་ཤར། ། །
མཚར་སྡུག་གངས་རྒྱུན་པད་མ་ཡིས། །
རང་གི་དྲི་བསུང་ཙམ་བཞག་སྟེ། །
འཇིག་རྟེན་ཕྱི་མའི་གཟིགས་མོ་རུ། །
འགྲོ་བའི་རྐང་རྩལ་རླུང་ལ་འགྲན། །
དཔྱིད་དཔལ་མེད་པའི་ནེའུ་གསིང་དང་། །
དབྱར་དུས་དཀོན་པའི་སྐྱེད་མོས་ཚལ། །
ཆུ་སྐྱེས་བཞད་པའི་གོ་སྐབས་ཀྱིས། །
ཉིན་མོའི་རྒྱུ་སྐར་དགུ་ཟླར་བྱེད། །
གངས་རྒྱན་པད་མའི་དར་རྒྱུད་ཀྱི། །
ལོ་རྒྱུས་ཚངས་པའི་བུ་མོ་ཡི། །
རྒྱུད་མངས་ཁོག་པར་ཉེར་དྲངས་ཏེ། །
ཐོས་འཛིན་སིམ་པའི་རྒྱན་དུ་བསྐུར། །



གངས་ཏི་སེ།
ཀྱེ་གངས་ཏི་སེ་ལགས།
ཁྱེད་ཀྱིས་གདོད་མའི་དུས་ནས།
ནམ་མཁའི་རྒྱུ་སྐར་སྤྱི་བོས་བཏེགས་ཏེ།
གཡོ་འགུལ་མེད་པར་ཀྲོང་ངེར་འགྱིང་བས།
ཆུ་ཤེལ་གྱི་མཆོད་རྟེན་ཞིག་དང་ཀུན་ནས་མཚུངས།
ཁྱེད་ཀྱི་གངས་འདབ་ཀྱིས་ཁེངས་པའི་ལོ་རྒྱུས་དེབ་ཐེར་དུ།
ཁ་བ་ཅན་གྱི་དར་རྒུད། །
ཁ་བ་ཅན་གྱི་བདེ་སྡུག
. ཁ་བ་ཅན་གྱི་ཆགས་སྡང་། །
ཁ་བ་ཅན་གྱི་རྨི་ལམ་བཅས་གཏེར་དུ་སྦས་ཡོད།
ཁྱེད་ཀྱིས་གནའ་ནས་ད་ལྟའི་བར་དུ།
ཕྱག་ཟུང་པད་མོ་དགུང་དུ་བཏེགས་ཏེ།།
ཁ་དོག་སྣ་ལྔའི་འཇའ་ཚོན་ཞིག
ལྷ་རྫས་དང་འདྲ་བར་གངས་ཅན་པ་ལ་སྐྱེས་སུ་བསྐུར་ནས།
ཐུགས་དཀྱེལ་ནམ་མཁའ་ལྟར་ཡངས་པ་མཚོན་པས།
ཁྱེད་ནི་དགུན་དུས་ཀྱི་ཉི་མ་ཞིག་དང་འདྲ་བར།
ངའི་སྙིང་དབུས་སུ་འོད་སྟོང་འབར་བཞིན་ཡོད།



དུས་ནམ་ཞིག་ཡིན་ན་ཡང་། །
གནམ་འདེགས་ཀ་བར་སྤྲུལ་བོ་ཁྱེད་ཀྱིས།
སྤྲིན་ནག་ལང་ལོང་འཁྲིགས་པའི་ནམ་མཁའ།
ཁ་བ་བུ་ཡུག་འཚུབ་པའི་ས་གཞི།
ལོ་འདབ་སིལ་བུར་ཐོར་བའི་ནགས་ཚལ་བཅས།
ནམ་ཡང་འདོར་ཐབས་བྲལ་བའི་ཁྲེས་པོ་ཞིག་དང་འདྲ་བར།
སྐལ་བའི་སྟེང་དུ་ཁུར་ནས་འབྱུང་འགྱུར་གྱི་ཕྱོགས་སུ་འགྲོ་དུས།
ལྷག་བསམ་གྱི་འཛུམ་མདངས་བསྟན་པ་ནི།
བཅོ་ལྔའི་ཟླ་བའི་འོད་དཀར་ལྟར་རབ་ཏུ་མཛེས་པས། །
བྱམས་སེམས་ལྡན་པའི་ཨ་མའི་གཟུགས་བརྙན་འཛིན།
ཁྱེད་ཀྱིས་བུ་དང་ཚ་བོ་རྣམས་གསོ་བའི་ཆེད་དུ།
ངལ་བས་དུབ་པ་མེད་པའི་དཔུང་ཤེད་ཀྱིས།
ཉིན་རེ་བཞིན་སྲོག་ལ་རྒོལ་བའི་གྲང་ངར་འགོག་བཞིན།
ནམ་ཡང་སླུར་མི་ཤེས་པའི་སྤྱི་བོ་ཡིས།
འཁྱག་པས་བསྡམས་པའི་ནམ་མཁའ་ཡར་བཏེགས་ཡོད་
པས།
ཁྱེད་ཀྱི་སྐུ་གཟུགས་ནི་གངས་ཅན་པ་ཡི་ལྕགས་རི་ཡིན།
ཁྱེད་ཀྱི་སྐ་རགས་ནི་གངས་ཅན་པ་ཡི་ཕྱུགས་ར་ཡིན།
ཁྱེད་ཀྱི་གོས་རྒྱུན་ནི་གངས་ཅན་པ་ཡི་ནོར་མཛོད་ཡིན།
ཁྱེད་ཀྱི་པང་གདན་ནི་གངས་ཅན་པ་ཡི་ས་ཞིང་ཡིན།
ཁྱེད་ཀྱི་དཔུང་བ་ནི་གངས་ཅན་པ་ཡི་བཙན་རྫོང་ཡིན།
ཁྱེད་ཀྱི་ནུ་ཞོ་ནི་ཆུ་ཀླུང་སྟོང་གི་འབྱུང་ཁུངས་ཡིན།
ཁྱེད་ཀྱི་ཕང་བ་ནི་ཕུ་ནུ་མཐུན་པའི་ཁྱིམ་ཚང་ཡིན།



ཀྱི་གངས་ཏི་སེ་ལགས།
ཁྱེད་ཀྱི་ཕུལ་དུ་བྱུང་བའི་ཐུགས་བསྐྱེད་ལས།
མི་རྣམས་མཐུན་སྒྲིལ་བྱེད་དགོས་པའི་ཞལ་ཏ་བྱུང༌།
ཁྱེད་ཀྱི་རྨད་དུ་བྱུང་བའི་མཁྱེན་དཔྱོད་ལས།
མི་རྣམས་བརྩོན་པ་བསྐྱེད་དགོས་པའི་ཞལ་ཏ་བྱུང་།
ཁྱེད་ཀྱི་འཇིགས་པ་མེད་པའི་སྙིང་སྟོབས་ལས།
ལ་རྒྱུ་འདོར་མི་རུང་བའི་ཞལ་ཏ་བྱུང་།
གངས་ཏི་སེ་ཡ།
བྱམས་ལྡན་མ་ལོ་དང་མཚུངས་པའི་གངས་ཏི་སེ་ལགས།
ཁྱེད་ཀྱི་ནུ་ཞོ་ཡིས་གངས་ཅན་པ་ལ་ལང་ཚོ་བྱིན།།
ཁྱེད་ཀྱི་ཕང་བ་ནས་གངས་ཅན་པ་རྣམས་འཚར་
ལོངས་བྱུང་།
གོ་ཐོས་ལྟར་ན་བསྐལ་བ་ཡ་ཐོག་གི་དུས་སུ།
ཁྱེད་ཀྱིས་གྲང་ངར་དང་འགྲོགས་ཏེ།།
མིའི་འགྲོ་བ་དང་དུད་འགྲོའི་བར་དུ།
ནམ་ཡང་འགྱེལ་བ་མེད་པའི་ལམ་རྟགས་བཙུགས་ཤིང་།
མེ་ལྕེ་དྲག་པོས་བཞུས་པའི་རྡོ་ག སེབ་ནས།
གསེར་དངུལ་ཟངས་ལྕགས་ཀྱི་གཏེར་རྫས་བླངས་ཏེ།
ཤེས་རིག་དར་རྒྱས་ཆེ་བའི་འཛམ་གླིང་ཞིག་བསྐྲུན་
པར་གྲགས།
འཆི་མེད་ལམ་ཆེན་སྡིབ་སྐྱོན་བྱུང་ཞིང་།
ནོར་འཛིན་དཔལ་མོ་གཡོ་སྐྱོམ་བྱས་ཀྱང་།



ཁྱེད་ཀྱིས་བློ་བརྟན་འགྱུར་བ་མེད་པར།
གནམ་འདེགས་ས་གནོན་མཛད་བཞིན།
དཔའ་ཞིང་རྟུལ་ཕོད་ཀྱི་རྣམ་འགྱུར་ཞིག་སྟོན་བཞིན་འདུག
ཁྱེད་ཀྱིས་དུས་ནམ་ཞིག་ཡིན་ན་ཡང་།
སྤྲེའུ་བྱང་ཆུབ་སེམས་དཔའ་དང་བྲག་སྲིན་
གྱི་ལྷ་སྒྲུང་གླེང་བཞིན། །
མིའུ་རིགས་བཞི་དང་མིའུ་རིགས་དྲུག་
གི་གཏམ་རྒྱུད་གླེང་བཞིན། །
མངའ་མཛད་དྲུག་དང་རྒྱལ་ཕྲན་བཅུ་
གཉིས་ཀྱི་ལོ་རྒྱུས་གླེང་བཞིན། །
གཉའ་ཁྲི་བཙན་པོ་ནས་གླང་དར་མའི་，
བར་གྱི་རྒྱལ་རབས་གླེང་བཞིན།
མཐའ་བཞིའི་རྒྱལ་ཕྲན་བཏུལ་ནས་
འབང ས་སུ་བཀུག་པའི་རྟོགས་བརྗོད་གླེང་བཞིན།
བོད་ཁམས་སིལ་ཐོར་ནས་དགའ་ལྡན་ཕོ་བྲང་བར་
གྱི་འགྱུར་བ་གླེང་བཞིན།
བན་བོན་དགྲ་རུ་ལངས་ཏེ་སྤྱི་ཚོགས་གོ་གནས་
རྩོད་པའི་གནས་ཚུལ་གླེང་བཞིན། །
དགའ་སྡུག་ཆགས་སྡང་གི་སྤྱན་ཆབ་རང་
དབང་མེད་པར་བཞུར་བ་ནི།
སྟོན་དུས་ཀྱི་སྤྲིན་གསེབ་ནས་བསྙིལ་ངའི་
ཆར་རྒྱུན་དེ་ཡིན་པར་ངེས།
ཁྱེད་ཀྱི་ཆེ་ཞིང་བརླིང་བའི་སྐུ་གཟུགས་ཀྱིས།
40



གདུག་རྩུབ་ཆེ་བའི་སེམས་ཅན་ཡོད་ཚད་དང༌།
གཡོ་སྒྱུ་ཆེ་བའི་འཕར་སྤྱང་མཐའ་དག
འཇིགས་པ་མེད་པར་འགོག་རྒོལ་བགྱིས་ཤིང་།
ཞི་དྲག་གི་ཐབས་ལ་མཁས་པའི་དཔུང་བ་བསྐྱེད་དེ།
ཕྱི་ནས་ལྷགས་པའི་གཅན་གཟན་རྣམས་
སྐྱ་རེངས་ཁྲོད་ཀྱི་མུན་པ།
དྲག་རླུང་ཁྲོད་ཀྱི་ན་བུན་ལྟར།
ནམ་མཁའི་མཐའ་རུ་སྤྱུགས་པས།
ཁྱེད་ཀྱི་གངས་རྡིབ་ཀྱི་ཆོམ་སྒྲ་ནི།
གངས་ཅན་པ་ཡི་ཞེ་སྡང་གི་ང་རོ་ཡིན།
ཁྱེད་ཀྱི་བརྟན་བརླིང་གི་གཟུགས་བོངས་ནི།
གངས་ཅན་པ་ཡི་དཔའ་རྟུལ་གྱི་སྤོབས་པ་ཡིན།
ཁྱེད་ཀྱི་དྭངས་ཤིང་བསིལ་བའི་གངས་ཆུ་ནི།།
གངས་ཅན་པ་ཡི་འཐབ་འཛིང་གི་རྔུལ་ཆུ་ཡིན།
ཁྱེད་ཀྱི་གངས་རྡུལ་ལས་འཕོས་པའི་ཟེགས་མ་ནི།
གངས་ཅན་པ་ཡི་དཔའ་དམ་གྱི་འོད་སྣང་ཡིན།
དེ་ནས་བརྩམས་ཏེ་གཅན་གཟན་འདུལ་བའི་དུས་རབས་སུ་བསྐྱོད།
དེ་ནས་བརྩམས་ཏེ་ཁྲག་མདོག་གི་གཏམ་རྒྱུད་གླིང་ལ་བསྐུར། །
དེ་ནས་བརྩམས་ཏེ་རང་དབང་གཉེར་བའི་འདུན་པ་ཐོལ་གྱིས་
བྱུང་།
དེ་ནས་བརྩམས་ཏེ་རང་སྐྱོབ་རང་སྲུང་གི་གོ་རྟོགས་སད་
པར་གྱུར།
ཀྱེ་གངས་ཏི་སེ་ལགས།



ཁྱེད་ཀྱི་ཕ་རོལ་སྤ་བཀོང་བར་བྱེད་པའི་དཔའ་རྔམ་གྱིས།
གངས་ཅན་པ་ཡི་དཔའ་དྲེགས་མཚོན་པས།
ཁྱེད་ནི་གངས་ཅན་ལྗོངས་ཀྱི་ལ་རྒྱ་ཡིན།
ཁྱེད་ཀྱི་བསྟན་དགྲ་འགོག་པའི་ཀུ་སྒྲ་ཡིས།
གངས་ཅན་པ་ཡི་དཔའ་སྙིང་མཚོན་པས།
ཁྱེད་ནི་བསིལ་ལྡན་ལྗོངས་ཀྱི་རྔམ་བརྗིད་ཡིན།
ཁྱེད་ཀྱི་ཕ་རོལ་གནོན་པའི་རྟུལ་ཕོད་ཀྱིས།
གངས་ཅན་པ་ཡི་ལར་ཞེན་མཚོན་པས།
ཁྱེད་ནི་ཁ་བ་ཅན་གྱི་སྤོབས་པ་ཡིན།
ལྟོས་དང་།
ཁ་བ་ལྷབ་ལྷུབ་ཏུ་འབབ་བཞིན་མཆིས།
གྲང་རླུང་སིར་སིར་དུ་ལྡང་བཞིན་མཆིས།
སྤྲིན་ནག་ལང་ལོང་དུ་འཁྲིགས་བཞིན་མཆིས།
བུ་ཡུག་འུར་འུར་དུ་འཚུབ་བཞིན་མཆིས་ཀྱང་།
ཁྱེད་ནི་འཇིགས་པ་རྡུལ་ཕྲན་ཙམ་ཡང་མེད་པར། །
རི་དྭགས་རྒྱལ་པོ་ལྟར་འགྱིང་ངེར་ལངས་པ་ལས།
ཉག་ཕྲན་ལྟར་དྲང་བའི་གསོམ་ཤིང་རྣམས་བྱུང་སྟེ།
མདོག་ལ་འགྱུར་བ་མེད་པར།
སྔོ་ལྗང་ལྗང་གི་རླབས་ཕྲེང་ཞིག་
ས་འཛིན་གྱི་ངོས་སུ་འཕྱུར་བཞིན་གདའ།
གློ་བུར་དུ་བསླེབས་པའི་རླུང་དམར་འཚུབ་པའི་དུས་རབས་སུ།
ཁྱེད་ཀྱི་གོས་རྒྱུན་རྣམས་ཕངས་པ་མེད་པར་སིལ་བུར་རལ།
ཁྱེད་ཀྱི་སྐུ་གཟུགས་ཀྱང་གྲང་ཞིང་འཁྱག་པས་དམ་པོར་བསྡམས།



ཁྱེད་ཀྱི་རྔམ་བརྗིད་རྣམས་ལྷག་མ་མེད་པར་ཡོངས་སུ་བཅོམ།
ཁྱེད་ཀྱི་ལོ་རྒྱུས་ཀྱང་རྫུན་དང་གཡོ་སྒྱུའི་བག་མར་བརྫངས་
པས།
ལྷུང་ལྷུང་དལ་གྱིས་འབབ་པའི་གངས་ཆུ་ནི། །
ཁྱེད་ཀྱི་མྱ་ངན་སྟོང་གིས་གཟིར་བའི་སྤྱན་ཆབ་ཡིན།
འུར་འུར་དྲག་ཏུ་འཚུབ་པའི་བུ་ཡུག་ནི།
ཁྱེད་ཀྱི་དྲན་འཛིན་དབང་བོར་འཁྱུག་པའི་འགྱུར་བ་ཡིན།
དེ་ནས་བརྩམས་ཏེ་ཁྲག་མདོག་གི་གཏམ་རྒྱུད་ཀྱིས།
སྨག་མདོག་གི་འཚོ་བར་ཁ་ལོ་བསྒྱུར་ཅིང་།
སྲིད་པའི་སྒྲོན་མེ་ནུབ་རིར་བཞུད་ནས།
མུན་པ་སྟུག་པོས་ཕྱོགས་ཀུན་བསྒྲིབས་བྱུང་།
ཁྱེད་ཀྱིས་ཉི་མ་ཕྲག་པའི་སྟེང་དུ་འཁུར་ཞིང་།
ཟླ་བ་ལག་པའི་ནང་དུ་བཟུང་སྟེ།
མི་ཡུལ་དུ་འོད་སྟོང་སྤྲོས་ནས།
ཕྱོགས་བཞིའི་མུན་པ་བཅིལ་བའི་དུས་རབས་ལ།
ཡུན་རིང་བསུབ་པར་དཀའ་བའི་རྫོགས་ཚིག་ཅིག་བྲིས།
དུས་དེར།
རྒྱ་མཚོ་ཡིས་ཁྱེད་ཀྱི་ནུ་ཞོ་འཐུང་བཞིན།
བརྙས་དམོད་ཀྱི་ཆུ་རླབས་དགུང་དུ་འཕྱུར་བས།
གནམ་ས་ཡང་རལ་སྙམ་བྱེད་པའི་ཚེ།
ཤ་རུས་ལ་ཟུག་པའི་གྲང་རླུང་ཡང་།
གངས་ཁྲོད་དུ་མགྲོན་པོའི་ཚུལ་གྱིས་བསླེབས།
43



གངས་རིའི་ཕྲེང་བ་རྣམས།
ན་བུན་གྱི་སྒྲོག་གིས་བཅིངས་
དྭངས་བསིལ་གྱི་ཆུ་ཀླུང་རྣམས།
འཁྱག་རོམ་གྱི་དོལ་དུ་ལྷུང་། །
མཐའ་ཡས་པའི་ནོར་འཛིན་ཡང་།
གངས་འདབ་ཀྱིས་ཡོངས་སུ་མནན་པས།
དཔྱིད་དུས་བསླེབས་ཀྱང་ལྗང་མྱུག་མི་མཐོང༌།
དབྱར་དུས་བསླེབས་ཀྱང་མེ་ཏོག་མི་བཞད།
སྟོན་དུས་བསླེབས་ཀྱང་འབྲས་བུ་མི་སྨིན།
ཀྱེ་གངས་ཏི་སེ་ལགས།
ང་ཚོར་དམྱལ་བའི་སྒོ་མོ་འབྱེད་མཁན་དེ་སུ་ཞིག་
ཡིན་ནམ།
ང་ཚོར་གྲང་ངར་ཕོ་ཉ་བརྫངས་མཁན་དེ་སུ་ཞིག་
ཡིན་ནམ། །
ང་ཚོའི་རང་དབང་བཙན་གྱིས་འཕྲོག་མཁན་དེ་སུ་ཞིག་ཡིན་ནམ།
ང་ཚོའི་རྔམ་བརྗིད་རྡོག་རོལ་གཏོང་མཁན་དེ་སུ་ཞིག་ཡིན་ནམ།
(དེ་ནི་རིག་གནས་གསར་བརྗེ་ཡིན་ནོ་ཞེས་ནམ་མཁའི་འབྲུག་སྒྲ་ལས་དལ་
གྱིས་བསྒྲགས་པས།)
སོ་ནམ་པའི་ཞིང་ཁ་ལས་བྱུང་བ་ནི།
ལོ་ལེགས་ཀྱི་འཕྲིན་བཟང་མིན།
འབྲོག་པའི་ཕྱུགས་ར་ལས་འཕུར་བ་ནི།
བདེ་སྐྱིད་ཀྱི་གླུ་གཞས་མིན་ཏེ།
འཚོ་བ་ལ་རེ་ཐག་ཆད་པའི་སྨྲེ་སྔགས།
44



སྡུག་བསྔལ་གྱིས་དྲག་ཏུ་གཟིར་བའི་འཁུན་སྒྲ།
རང་དབང་དང་རིང་ནས་བྲལ་བའི་དབུགས་རིང་ཀུན།
དབྱར་དུས་ཀྱི་འབྲུག་སྒྲ་ལྡིར་བ་དང་མཚུངས་པས།
རི་བོ་ཇི་ལྟར་མཐོ་ཡང་སྤྱི་བོ་སྨད། །
རྒྱ་མཚོ་ཇི་ལྟར་ཆེ་ཡང་རྦ་རླབས་མེད།
ས་གཞི་ཇི་ལྟར་ཡངས་ཀྱང་སྣུམ་བག་ཉམས།
རྩི་ཤིང་ཇི་ལྟར་མང་ཡང་སྐྱ་མདོག་ཤར།
ཀྱེ་གངས་ཏི་སེ་ལགས།
ཁྱེད་ཀྱི་མྱ་ངན་གྱི་སྤྱན་ཆབ་ཀྱིས།
གངས་ཅན་པའི་སེམས་ཀྱི་སྡུག་བསྔལ་མཚོན་པས། །
ཁྱེད་ནི་ཁ་བ་ཅན་གྱི་བདེ་སྡུག་གི་གཏམ་རྒྱུད་ཡིན།
དེ་ནས་དཔྱིད་ཀྱི་དཔལ་མོ་མི་ཡུལ་དུ་བསླེབས་ཤིང་། །
འོད་ཀྱིས་མཁའ་དབྱིངས་གསལ་བའི་དུས་བཟང་བསླེབས་པས།
ཁྱོད་ཀྱི་ལོ་ངོ་སྟོང་ཕྲག་དུ་མའི་གཟི་བརྗིད། །
སླར་ཡང་རྟ་བདུན་ལྟར་འོད་དུ་འབར་ནས།
མཚམས་སྤྲིན་ལས་མཛེས་པའི་བྱུ་རུའི་ཕྲེང་བ།
ཉི་འོད་ལས་མཛེས་པའི་གསེར་གྱི་རྒྱན་ཆ།
ཟླ་བ་ལས་དཀར་བའི་དངུལ་གྱི་བཞོ་བཟུང་སོགས།
རྒྱན་དུ་བཏགས་ནས་ཆོམ་པོར་ཆས་སོང་།
དེ་ནས་བརྩམས་ཏེ་ལས་ལ་བརྩོན་པའི་ལག་པ་གཉིས་ཀྱིས།
རེ་སྨོན་བྱེད་པའི་འབྱུང་འགྱུར་བསྐྲུན་པར་རྟག་ཏུ་གཞོལ།
ཉོན་དང་། འཛམ་གླིང་གི་ཕུགས་བསམ་ཅན་རྣམས་ཀྱིས། །
རེ་སྨོན་ཡིད་བཞིན་གྲུབ་པའི་དགའ་འབོད་བསྒྲགས་པ་ལས།།
ང་ཚོའི་བརྩོན་འགྲུས་ལ་འབྲས་བུ་སྨིན་ཐུབ་པ་རྟོགས་པར་གྱུར།



ཀྱེ་གངས་ཏི་སེ་ལགས།
ཁྱེད་ཀྱི་འབྱུང་འགྱུར་ནི།
གསེར་འོད་ལྷམ་ལྷམ་དུ་འཕྲོ་ཞིང་།
དངུལ་འོད་འཚེར་འཚེར་དུ་སྤྲོ་བ་ཞིག་ཡིན་པའི་དབང་དུ་བྱས་
ན
དེས་གངས་ཅན་པའི་མ་འོངས་པའི་བདེ་སྐྱིད་མཚོན་པས།
ཁྱེད་ནི་ཁ་བ་ཅན་གྱི་འགྱུར་བ་མེད་པའི་རེ་འདུན་ཡིན།
ཀྱི་གངས་ཏི་སེ་ལགས།
ཁྱེད་ཀྱི་ཞུམ་པ་མེད་པའི་སྙིང་སྟོབས།
ཉམས་པ་མེད་པའི་བླ་སྲོག
འདོར་བ་མེད་པའི་ལ་རྒྱུ།
སྲ་ཞིང་མཁྲེགས་པའི་གཤིས་རྒྱུད་བཅས་ལ།
བདག་གིས་དྲི་མ་མེད་པའི་ལྷ་རྫས་མི་འབུལ་ཞིང་། །
རོ་བརྒྱ་ལྡན་པའི་ནས་ཆང་ཡང་འདྲེན་པར་མི་བྱ་སྟེ།
བརྩེ་དུང་གི་སྐྱེད་མོས་ཚལ་ལས་བཏུས་པའི།
གླུ་གཞས་ཀྱི་མེ་ཏོག་ཆུན་པོ་འདི་ཕུལ་ནས།
དྲན་འཛིན་གྱི་འགྱུར་བ་མཚོན་པར་བྱས་སོ། །
46



རྒྱུ་མཚན་ཅི།
གཡུ་ཡི་རླབས་ཕྲེང་འཕྱུར་འདྲའི་ནགས་ཚལ་དང༌། །
མཚོ་རྣམས་གཡོ་བར་ནུས་པའི་དྲག་རླུང་གིས། །
ཕྱོགས་བཅུའི་མཐོང་ལམ་བསྒྲིབས་པའི་ན་བུན་ཀུན། །
སྤྲུགས་པར་མི་ནུས་པ་ཡི་རྒྱུ་མཚན་ཅི། །
ས་གཞི་རི་ཀླུང་ཀུན་ལ་འཐིབས་པའི་སྨག །
ལྷག་མ་མེད་པར་འཇོམས་པའི་ཟླ་འོད་ཀྱིས། །
མི་སེར་ཁྱིམ་ལ་དཀར་གསལ་ཕྲན་བུ་ཙམ། །
སྟེར་བར་མི་ནུས་པ་ཡི་རྒྱུ་མཚན་ཅི། །
ལུས་ཀྱི་ཤ་དང་སྐྱི་པགས་བསྲེག་བྱེད་པའི། །
སྲིད་པའི་སྒྲོན་མེའི་འོད་ཀྱི་སྣང་བའི་མཐུས། །
རི་ཐང་ལམ་བུར་ཁེབས་པའི་འཁྱག་རོམ་ཙམ། །
བཞུ་བར་མི་ནུས་པ་ཡི་རྒྱུ་མཚན་ཅི། །
བY



ན་བུན་གཞོམ་བཤིག་མེད་པའི་རྡོ་རྗེའི་བྲག །
སྨག་རུམ་གོང་བུར་འགྲིལ་པའི་ལྕགས་ཀྱི་མཁར{ །
འཁྱག་རོམ་གོར་མོ་རྡོ་རུ་གྱུར་པ་ཡི། །
ངོ་མཚར་སྒྱུ་མའི་ལྟད་མོ་སུ་ཡིས་མཐོང་། །
གོང་མ་ལྷ་རྣམས་སྐྱབས་གནས་འཛིན་པ་ཡི། །
དུས་རབས་གདོད་ནས་མཇུག་རྫོགས་ཟེར་ན་ཡང་། །
དེང་སང་མི་སེར་དབང་དུ་བསྒྱུར་པའི་ལྷ། །
ད་དུང་འདི་འདྲ་མང་བའི་རྒྱུ་མཚན་ཅི། །
སྔོན་ནས་གནམ་བསྐོས་རྒྱལ་པོའི་ལམ་ལུགས་ཀུན། །
མིང་གི་ལྷག་མར་གྱུར་ཏོ་ཟེར་ན་ཡང་། །
དེང་སང་རྒྱལ་པོས་བསྐོས་པའི་ཁམས་ཀྱི་རྗེ། །
ད་དུང་འདི་འདྲ་མང་བའི་རྒྱུ་མཚན་ཅི། །
རྒྱལ་ཁྲིམས་མདུན་སར་སྐྱེ་བོ་ཡོད་དོ་ཅོག །
འདྲ་མཉམ་ཡིན་ཞེས་ཡང་ཡང་བསྒྲགས་ན་ཡང༌། །
ཁྲིམས་ཀྱིས་ཚར་མ་བཅད་པའི་ཉེས་ཅན་དཔོན། །
ད་དུང་འདི་འདྲ་མང་བའི་རྒྱུ་མཚན་ཅི། །
དམངས་ལ་ཞབས་འདེགས་ཞུ་མཁན་ཡིན་ཟེར་ཡང་། །
སྐྱབས་མགོན་གཟུགས་སུ་མངོན་པར་སྤྲུལ་བ་དང༌། །
ཆབས་ཅིག་མཐོན་པོའི་ཁྲི་ལ་འགྱིང་བའི་དཔོན། །
ད་དུང་འདི་འདྲ་མང་བའི་རྒྱུ་མཚན་ཅི། །
48



རྒྱལ་ཁྲིམས་གསར་པ་ལོ་རེར་བསྒྲགས་ན་ཡང་། །
ཁྲིམས་འགལ་ལུགས་དཀྲུག་བྱེད་པའི་སྲིད་ཀྱི་དཔོན། །
ལོ་རེར་ཇེ་མང་འགྲོ་བའི་གྱ་གྱུའི་སྲོལ། །
དྲང་པོར་སྲོང་མཁན་མེད་པའི་རྒྱུ་མཚན་ཅི། །
ཁྲིམས་ཀྱི་ཚབ་ཏུ་དབང་ཤེད་ཁོ་ན་སྤྱོད། །
སྲིད་ཇུས་ཚབ་ཏུ་ཕྱོགས་ལྷུང་ཁོ་ན་སྤྱོད། །
དམངས་གཙོའི་ཚབ་ཏུ་སྒེར་དབང་ཁོ་ན་སྤྱོད། །
ནམ་ཞིག་ཀྲུང་གོའི་མི་དམངས་བདེ་སྐྱིད་ཐོབ། །
རང་རེའི་རྒྱལ་ཁབ་གཞུང་གི་སྤྱི་ནོར་ཀུན། །
དཔོན་པོའི་གཉེན་ཚན་གྲོགས་ཀྱིས་བདག་ཏུ་བཟུང་། །
ལས་ཀ་ཤོར་བའི་བཟོ་ཞིང་ལུས་ཅན་རྣམས། །
ནམ་ཞིག་དབུལ་ཕོངས་གནས་ལས་ཐར་ནུས་སམ། །
ཤེས་རབ་བློ་གྲོས་ཉི་མ་ལྟར་གསལ་བའི། །
ཀྲུང་གོའི་ལས་ལ་བརྩོན་པའི་ལུས་ཅན་ཀུན། ：
ཕྱོགས་བཅུའི་མཐོང་ལམ་བསྒྲིབས་པའི་ན་བུན་དབུས། །
མགོ་བོ་འཁོར་བཞིན་དབུགས་རིང་བརྩེགས་མར་འབྱིན། །
ས་གཞི་རི་ཀླུང་ཀུན་ལ་འཐིབས་པའི་སྨག །
གོས་སུ་བཀླུབས་པའི་ཀྲུང་གོའི་མི་དམངས་ལ། །
ནམ་མཁའི་ཉི་ཟླ་ལམ་སྟོན་སྒྲོན་མེ་རུ། །
འདེགས་པའི་ལྷ་ཡི་ཕོ་ཉ་གང་དུ་མཆིས། །



རི་ཐང་ལམ་བུར་ཁེབས་པའི་འཁྱག་རོམ་སྟེང་། །
ལན་གཅིག་མིན་པར་འགྱེལ་བའི་ཀྲུང་གོའི་འབངས། །
ཐུགས་རྗེའི་སྤྱན་གྱིས་གཟིགས་ཏེ་སྡུག་བསྔལ་ལས། །
འདྲེན་པའི་དེ་བཞིན་གཤེགས་པ་གང་དུ་བཞུགས། །
འཇར་པན་ལ་སོགས་བཙན་འཛུལ་བདུད་ཀྱི་དཔུང་། །
ཀྲུང་གོའི་ཡུལ་ནས་སྤྲུགས་པའི་གཡུལ་གྱི་ཁྲོད། །
གྲངས་མེད་གཉེན་ཉེ་འབུམ་གྱི་རིན་ཆེན་སྲོག །
ཤོར་བ་རྣམས་ལ་ལེགས་སྐྱེས་ཅི་ཞིག་ཕུལ། །
རྒྱལ་འབངས་སྲུང་བའི་སླད་དུ་གཅེས་པའི་སྲོག །
ཕངས་མེད་བཏང་པའི་སྔོན་གཤེགས་དཔའ་བོ་རྣམས། །
ད་ལྟའི་རུལ་ལད་དཔོན་ངན་མཐོང་གྱུར་ནས། །
དུར་ཁུང་ནང་དུ་མྱ་ངན་སྤྱན་ཆབ་བསིལ། །
མི་ཟད་སྨག་རུམ་སྟུག་པོས་ཀླད་པ་བསྡམས། །
གྲང་ངར་སྟོབས་ཀྱིས་ལུས་ལ་ན་ཟུག་བསྐྱེད། །
འཁྱག་རོམ་དྲན་འཛིན་དབང་བོར་འཁྱུད་པ་ཡི། །
དུས་ངན་ནམ་ཞིག་ནུབ་ཅེས་འདྲི་བར་བརྩོན། །
དེ་ལ་དོན་དང་མཐུན་པའི་ལན་འདེབས་མཁན། །
གཅིག་ཀྱང་མེད་པས་གནམ་སའི་བར་དག་ཏུ། །
སྨྲ་ཤེས་དོན་ཀུན་རྟོགས་པའི་སེམས་ཅན་ཞིག །
50



རི་བོང་རྭ་ལྟར་ཤིན་ཏུ་དཀོན་ནམ་སྙམ། །
ཀྱེ་ཧུད་གནའ་ནས་ཀྲུང་གོའི་མི་དམངས་ཀྱི། །
ལས་དབང་ཤིན་ཏུ་སྡུག་པ་ཡིན་ནམ་ཅི། །
དབང་འཛིན་པ་ཡིས་བདེ་སྐྱིད་སྟེར་ཟེར་ཡང་། །
ད་དུང་དབུལ་བོ་འདི་འདྲའི་མང་དོན་ཅི། །
ངེད་ཅག་རླབས་ཆེན་ཀྲུང་ཧྭ་མེས་རྒྱལ་འདི། །
རུལ་ལད་དཔུང་གིས་ཉིན་ཞིག་བརླག་ངེས་ཞེས། །
སྙམ་དུས་སྙིང་ལ་ན་ཟུག་སྐྱེས་པ་ནི། །
རལ་གྲི་སྟོང་ཕྲག་ཤུགས་ཀྱིས་བསྣུན་དང་མཚུངས། །
སྤྱང་ཀི་བུང་བར་སྤྲུལ་ནས་སྐྱེད་ཚལ་འགྲིམ། །
འཕར་བ་ཁུ་བྱུག་བརྫུས་ཏེ་ནགས་སུ་རྒྱུགས། །
དེ་འདྲའི་དཔོན་ངན་མང་པའི་དུས་རབས་འདིར། །
རྫོགས་ཚིག་འབྲི་བའི་དུས་ཤིག་སླེབས་སྲིད་དམ། །



རྩྭ་ཐང་།
ས་མཐོའི་སྔོ་བསངས་ནམ་མཁའི་འོག་རོལ་ཏུ།
གཟུགས་མེད་འཕྲུལ་གྱིས་རྒྱུ་བའི་རླུང་གཞོན་གྱི་ཕང་བར།
གཡུ་ཡི་མདོག་ལ་འགྲན་པའི་རྣམ་ཤེས་ཤིག་གིས།
རང་དབང་གི་བདེ་བ་ལོངས་སུ་སྤྱོད་བཞིན་འདུག
རྩྭ་ཐང་ལགས། འབྲོག་པ་རྣམས་ཀྱི་ཕ་ས།
རྟ་ནོར་ལུག་གསུམ་གྱི་རྩེད་ར། །
སྣ་ཚོགས་མེ་ཏོག་གི་འཇིག་རྟེན།
ནོར་འཛིན་ནི་ཁྱོད་ཀྱི་ཚེ་སྲོག་གི་འབྱུང་གནས་ཡིན།
མེ་ཏོག་ནི་ཁྱོད་ཀྱི་ལང་ཚོ་ཡི་མཛེས་སྡུག་ཡིན།
རྩྭ་ལྗང་ནི་ཁྱོད་ཀྱི་རིན་ཆེན་གྱི་ལྭ་བ་ཡིན། །
ནོར་ལུག་ནི་ཁྱོད་ཀྱི་ཡིད་འོང་གི་རྒྱུན་ཆ་ཡིན།
སྦྲ་ནག་ནི་ཁྱོད་ཀྱི་འདྲེན་བྱེད་ཀྱི་དབང་བོ་ཡིན།
ཆུ་ཀླུང་ནི་ཁྱོད་ཀྱི་སྲོག་འཛིན་གྱི་ཟུངས་ཁྲག་ཡིན།
དེའུ་འབུར་གྱིས་སྔོན་མཆོང་གི་གོམ་སྟབས་འགོག་པར་བརྩོན།
ཆར་རླུང་གིས་མདུན་སྐྱོད་ཀྱི་གོམ་ཁ་བསྒྱུར་པར་བྲེལ།



.
གྲང་ངར་གྱིས་བརྩོན་སེམས་ཀྱི་མེ་ལྕེ་གསོད་པར་འབད།
མདུན་གྱི་ལམ་བུ་ནི་ཀྱག་ཀྱོག་ཅིག་ཡིན་ལ།
ཡིད་ཀྱི་དམིགས་ཡུལ་ནི་གཟི་བརྗིད་ལྡན་པ་ཞིག་ཡིན་ཀྱང་།
ད་དུང་འདོད་དོན་ཐམས་ཅད་རེ་བ་ཇི་བཞིན་མ་གྲུབ་པས།
མུ་མཐུད་ནས་བརྩོན་པ་ཆུ་བོའི་རྒྱུན་ལྟར་བྱེད་དགོས། །
མུ་མཐུད་ནས་རྣམ་དཔྱོད་གློག་གི་གར་ལྟར་འཁྱུག་དགོས།
མུ་མཐུད་ནས་ལར་ཞེན་ཉི་མའི་འོད་ལྟར་འབར་དགོས།
རལ་གྲིའི་ཁ་ལ་བྱུགས་པའི་སྦྲང་རྩི་ལ་སྲེད་པ་དང་།
ཧ་ལོའི་མེ་ཏོག་བཞད་པའི་མཚར་སྡུག་ལ་ཆགས་པའི།
ཁྲེལ་འདས་སྐྱེ་བོ་མང་པོ་ཞིག་མཆིས་ན་ཡང་། །
ཁྱོད་ཀྱིས་དེ་དག་ལ་ཁྲེལ་དགོད་ཀྱི་འབྲུག་སྒྲ་ལྡིར་བཞིན། །
ཁྱོད་ཀྱིས་དེ་དག་ལ་སྨིན་འཁྱོག་གི་གློག་ཞགས་འཁྱུག་བཞིན།
ལ་རྒྱའི་སྤོབས་པ་ཉི་ཟླའི་གྲོགས་སུ་སྦྲན་ནས།
ས་མཐོའི་ནོར་འཛིན་ཕང་བ་ན་འོད་ལྟར་ཁྱབ་པ་དང་།
གངས་རི་ལྷུན་པོའི་འདབས་རོལ་ན་རླུང་ལྟར་རྒྱུ་བས། །
དངོས་གནས་གཡུ་ཡི་མདོག་ལ་འགྲན་པའི་རྣམ་ཤེས་ཤིག་དང་
མཚུངས།
སྔོན་དུས་ཨ་མའི་བྱམས་དང་བརྩེ་བའི་ཕྱག་ཟུང་གིས།
ཨ་སྔོན་དགུང་ལ་ཉི་ཟླ་ལྟར་བཏེགས་པའི་བུ་རྒོད་ཁྱོད།
དེང་སང་གཞན་པའི་རྐང་པའི་འོག་ཏུ།
ཉམ་ཐག་པའི་སྲིན་བུ་ཞིག་དང་འདྲ་བར་མནན་ན་ཡང་།
ཡང་བསྐྱར་གདོང་ལྔའི་དབང་བོའི་སྙིང་སྟོབས་བསྐྱེད།
ཡང་བསྐྱར་རྒྱ་སྟག་དམར་པོའི་དཔའ་རྩལ་བསྐྱེད། །
ཡང་བསྐྱར་རི་བོང་བློ་ལྡན་གྱི་རྣམ་དཔྱོད་བསྐྱེད་དེ།
53



ཞུམ་པ་མེད་པའི་འཛུམ་མདངས་སྟོན་བཞིན་ཡར་ལ་འགྲེང་།
དེ་ལྟར་ཕ་མཐའ་གཞལ་དུ་མེད་པའི་རྩྭ་ཐང་ཁྱོད་ནི། །
དཔའ་ཞིང་རྟུལ་ཕོད་པའི་སྤོབས་པ་གཟེངས་སུ་མཐོ་བ་ཞིག་ཡིན་པས།
ལྷ་མ་ཡིན་གྱི་དཔུང་གིས་ཀྱང་རང་དབང་མེད་པར་ཡིད་སྨོན་ཤོར་ན་
ཡང་། །
ཁ་ཅིག་གིས་ཁྱོད་ནི་མདུང་རྩེ་རྣོ་ཡང་
མདུང་ཡུ་རུལ་བ་ཞིག་ཡིན་ཟེར། །
རྩྭ་ཐང་ལགས། ཁྱོད་ཀྱིས་ནམ་ཡིན་ཀྱང་།
མདུང་རྩེ་རབ་ཏུ་རྣོ་བའི་རྒྱུན་དུ། །
མདུང་ཡུ་ལྕགས་ལྟར་སྲ་ཞིང་མཁྲེགས་པ་ཞིག་བྱེད་དགོས།
འཆི་བ་ནི་དུས་ཡུན་ཞིག་གི་སྔ་གཞུག་ཡིན་ལ།
བདེ་བ་ནི་སྐད་ཅིག་ཙམ་གྱི་ཚོར་སྣང་ཡིན་པས།
གལ་སྲིད་ཤ་རུས་དུམ་བུར་གཏོར་སྲིད་ན་ཡང་།
འཇིགས་སྐྲག་གི་རྒྱུ་ལ་ཚུད་པའི་ཐེ་ཚོམ་སྤུ་ཙམ་མེད།
དགུན་གྱི་རྗེས་སུ་བསྙེགས་པ་ནི་དཔྱིད་དུས་ཡིན་ཞིང་།
དཔྱིད་ཀྱི་རྗེས་སུ་འབྲངས་པ་ནི་དབྱར་དུས་ཡིན་པས།
ཁྲ་ཆིལ་ལེ་བཞད་པའི་མེ་ཏོག་ནི། །
ཁྱོད་ཀྱི་འཇིགས་པ་མེད་པའི་དཔའ་སྙིང་གི་འཛུམ་དཀར་ཡིན།
རླབས་ལྟར་འཕྱུར་བའི་རྩྭ་ལྗང་ནི།
ཁྱོད་ཀྱི་ཟད་པ་མེད་པའི་སྟོབས་ཤུགས་ཀྱི་འཕར་རྩ་ཡིན།
མཁའ་ལྟར་མུ་མཐའ་མེད་པ་ནི།
ཁྱོད་ཀྱི་བླང་དོར་ལ་འཕྱུགས་པ་མེད་པའི་བློ་རྒྱ་ཡིན།
རྟ་ནོར་ལུག་གསུམ་གྱི་མགྲིན་སྒྲ་ནི།
ཁྱོད་ཀྱི་མདུན་དུ་སྐྱོད་པའི་འཐབ་འཛིང་གི་གླུ་དབྱངས་ཡིན།



སྟོབས་ཤུགས་ཡོད་ཚད་བཏོན་ནས་རྩྭ་ཐང་གི་སྙིགས་མ་འདོར། །
དགའ་ཞིང་བརྩེ་བའི་ཉམས་ཀྱིས་རྩྭ་ཐང་གི་རྨི་ལམ་འཛིན།
ཁྱོད་ལ་དགའ་བའི་མི་ཞིག་ཡིན་ན།
རྩྭ་ལྗང་གི་རླབས་སྔོན་ལ་ཞོན་ནས་ལེ་དབར་ཁྲི་ལ་སྐྱོད་པར་ནུས།
ཁྱོད་ལ་སྡང་བའི་མི་ཞིག་ཡིན་ན།
རྩི་ཤིང་གི་ལྗན་ལྗིན་འོག་ནས་ལྔ་བའི་ལམ་དུ་འཛུལ་བར་ངེས།
དེ་ནི་མཚན་ཉིད་པ་ཞིག་གི་ངག་ལས་མ་བྱུང་ཞིང་།
ཆོས་ལུགས་པ་ཞིག་གི་མགྲིན་ལས་མ་འཕོས་ཀྱང་།
རྩྭ་ཐང་ལ་དགའ་བའི་འབྲོག་པ་ཞིག་གིས་དེ་ལྟར་སྨྲས་པས།
དེ་ནི་བརྩེ་དུང་གི་རླབས་ཕྲེང་འཕྱུར་བའི་ཚིག་གི་མཚོ་མོ་ཞིག་ཡིན།
དེ་ནི་ཕྱོགས་ཞེན་གྱི་བྲག་ལས་བབས་པའི་གཏམ་གྱི་རྦབ་ཆུ་ཞིག་ཡིན།
དེ་ནི་མྱོང་ཚོར་གྱི་ནགས་སུ་སྨིན་པའི་རྗོད་བྱེད་ཀྱི་ཤིང་འབྲས་ཤིག་
ཡིན།
རྩྭ་ཐང་ལགས། བདག་གི་སྙིང་ནས་བརྩེ་བའི་མ་ཡུམ།
ཁྱོད་ནི་དྲིན་ཆེན་གྱི་མ་ལོ་ལྟར་བྱམས་བརྩེ་ཆེ།
ཁྱོད་ནི་ཉག་ཕྲན་གྱི་མདའ་མོ་ལྟར་གཞུང་རྒྱུད་དྲང་།
ཁྱོད་ལ་བསམ་མེད་ཀྱི་བྱིས་པ་ལྟར་གཡོ་སྒྱུ་མེད།
ཁྱོད་ནི་བཅོ་ལྔ་ཡི་དུང་ཟླ་ལྟར་ལྷག་བསམ་དཀར་བས།
ནམ་ཞིག་གི་ཉི་མར་དགུན་དུས་ཉམས་ཤིང་།
དབྱར་དུས་ཀྱི་དགའ་མ་དལ་བུར་བསླེབས་ཏེ།
རྩྭ་ཐང་ལ་མེ་ཏོག་སྣ་ཚོགས་ཀྱི་རྒྱན་ཆ་འདོགས་པའི་དུས་ཤིག་འོང་
ངེས་སོ། །



བདག་གིས་ཡིད་འོང་དགའ་མ་ལྷག་པར་དྲན།
མཐོ་བའི་མཁའ་ན་སྤྲིན་དཀར་ཕུང་བོ་རྒྱུ། །
དམའ་བའི་ས་གཞིར་བསིལ་འཇམ་རླུང་བུ་ལྡང་། །
དྲི་བཞོན་ཤུགས་ཀྱིས་སྐྲ་ལོ་གཡོས་པའི་ཚེ། །
བདག་གིས་ཡིད་འོང་དགའ་མ་ལྷག་པར་དྲན། །
བྱ་དེ་ཁྲུང་ཁྲུང་དཀར་མོ་ལྷོ་རུ་འཕུར། །
ཕུན་ཚོགས་དཔྱིད་ཀྱི་དཔལ་ཡོན་རྣམ་པར་རྒྱས། །
ལྗོན་ཤིང་མ་ལུས་གཡུ་མདོག་གྱུར་པའི་ཚེ། །
བདག་གིས་ཡིད་འོང་དགུའ་མ་ལྷག་པར་དྲན། །
ཉ་གང་ཟླ་བ་ནེའུ་གསིང་ཡངས་པར་ཞེན། །
མཐའ་ཡས་རྩ་ཐང་བསིལ་ཟེར་འོད་ལ་ཆགས། །
མཛའ་བའི་རྩེ་དགས་མྱོས་པའི་མཚན་མོ་འདིར། །
བདག་གིས་ཡིད་འོང་དགའ་མ་ལྷག་པར་དྲན། །



ཕྱི་དྲོའི་དུས་སུ་ཕྱུགས་རྣམས་ཁྱིམ་དུ་ལོག ། །
དགོང་ཇ་བསྐོལ་བའི་དུ་བ་དགུང་ལ་འཕྱུར། །།
དགོ་དགོའི་བཞོ་དབྱངས་སྙན་མོ་ཐོས་པའི་ཚེ། །
བདག་གིས་ཡིད་འོང་དགའ་མ་ལྷག་པར་དྲན། །
འཁྲི་ཤིང་སྐམ་པོ་གྲང་རླུང་ཁྲོད་དུ་གཡོ། །
བསྲེག་ཟ་དམར་པོ་སྲོད་ཀྱི་དུས་སུ་འབར། །
ནུབ་ཀྱི་མཁའ་མཐར་མཚམས་སྤྲིན་བཀྲ་བའི་ཚེ། །
བདག་གིས་ཡིད་འོང་དགའ་མ་ལྷག་པར་དྲན། །
དྲན་སེམས་ཆུ་འཛིན་ཕུང་བོའི་གཟུགས་སུ་སྤྲུལ། །
མཐོ་བ་ནམ་མཁའི་དབྱིངས་སུ་རྒྱུ་བའི་ཚེ། །
དྲི་བཞོན་བུ་མོའི་འཛུམ་གྱིས་ལམ་སྟོན་བཞིན། །
སྙིང་སྡུག་དགའ་མ་བཞུགས་པའི་ཕྱོགས་སུ་ཁྲིད། །
དྲན་སེམས་ངོ་མཚར་འཕྲུལ་གྱི་རྨི་ལམ་གྱུར། །
ཟླ་འོད་ག ཤམ་གྱི་རྩྭ་ལྗང་མལ་སྟན་སྟེང་། །
ཡིད་འོང་དགའ་མའི་མགྲིན་པར་འཁྱུད་ན་ཡང་། །
གཉིད་ལས་སད་དུས་སྟོང་བ་ཉིད་དུ་མཐོང་། ། །
ཕན་ཚུན་མཇལ་བའི་སྐལ་བ་མེད་མཐོང་བས། །
སྐྱོ་བས་དུབ་པའི་དབུགས་རིང་ཤོར་བ་ཡང༌། །
དྲག་རླུང་གཟུགས་ཀྱིས་ཕྱོགས་ཀུན་རྒྱུ་བ་ན། །
གློ་བུར་མི་ཡུལ་ཁམས་སུ་བུ་ཡུག་འཚུབ། །



བྲལ་བའི་གདུང་བས་ལུས་ཀྱི་ཤོ་རྣམས་བྲི། ། །
དྲན་པའི་སྡུག་གིས་ལྐུགས་པ་ཞིག་ཏུ་བསྒྱུར། །
ཀ་ཡེ་སྙིང་ནས་བརྩེ་བའི་དགའ་མ་ལགས། །
ཁོ་བོ་ཁྱོད་ལ་སྒུག་བཞིན་ཉི་མ་འཁྱོལ། །
ཀྱེ་ཧུད་ཉིན་གཅིག་ཟླ་བ་གསུམ་ལས་རིང༌། །
མཚན་མོའི་ཐུན་ཡང་ལོ་མང་འདུ་ཤེས་འཆར། །
དགའ་མ་ཁྱོད་དང་བྲལ་བའི་འཚོ་བ་ལས། །
དམྱལ་བའི་སྡུག་བསྔལ་ཟེར་བ་རྟོགས་པར་གྱུར། །



ཞི་འཇམ་གྱི་ཡོན་ཏན་
ངས་གྲོང་གསེབ་ཀྱི་འཚོ་བ་སྐྱོ་བོར་རོལ་མྱོང་བས།
དེ་ནི་ངའི་རང་བཞིན་ལས་
ཞི་འཇམ་གྱི་ཡོན་ཏན་འགྲུབ་བྱེད་ཉག་ཅིག་ཡིན།
སྐྱོ་སུན་གྱི་སྣང་བ་སྐྱེས་ཐེངས་རེ་རེར། །
རླུང་གཞོན་ཞིག་ང་ལ་འགྲེལ་བཤད་རྒྱག་པར་ལྡང་ཡོང་མོད།
འོན་ཀྱང་ང་ནི་དེ་འདྲའི་ཤེས་པ་བླུན་པོ་ཞིག་མིན་པས། །
ངས་འབྲུ་རིགས་ཇི་ལྟར་བྱུང་བའི་གནས་ཚུལ་ཤེས་ཤིང༌།
དབུལ་ཕོངས་ཀྱི་འཚོ་བ་ཇི་ལྟར་སྐྱེལ་བ་དང་ཆབས་ཅིག་ཏུ།
དགའ་སྐྱིད་ཀྱི་དཔལ་ཡོན་ཡང་ཚོར་ཐུབ་པ་བྱུང༌། །
སྔ་ལངས་འཕྱི་ཉལ་ལ་གོམས་ཤིང༌། །
ལྕགས་ཁེམ་བཟུང་ན་ལག་པར་ཤིན་ཏུ་འཕྲོད་ན་ཡང་།
ད་ལྟ་སྔར་གྱི་འཚོ་བ་དེའི་ཟུར་ཙམ་ཡང་།།
ཉམས་སུ་མྱོང་བའི་གོ་སྐབས་མེད་པས།
འདི་གར་སྐྱོ་སྡུག་ངོ་མ་དེ་དྲན་བཞིན་དུ་ལུས་སོ། །
59



སེམས་གཏིང་གི་གླུ་དབྱངས།
འགྲོ་བའི་དོན་ལ་བརྩོན་པའི་ཁུར་འཁྱེར་བའི། །
རླབས་ཆེན་གུང་ཁྲན་ཏང་ལ་དགའ་བའི་བློ། །
ཕྱིར་ཕྱོགས་གྱུར་པའི་གོ་སྐབས་གཏན་མེད་པ། །
རྒྱ་མཚོར་འབབ་པའི་གངྒཱའི་རྒྱུན་དང་མཚུངས། །
ལག་སོར་སྐྱོད་པའི་ཟློས་གར་ལས་བྱུང་བའི། །
ཉམས་དང་འགྱུར་བས་ཕྱུག་པའི་སྙན་ངག་འདི། །
བསམ་པའི་གནས་སྐབས་ཇི་བཞིན་མཚོན་པའི་སླད། །
དཔྱིད་ཀྱི་ཕོ་ཉར་སྤྲུལ་ནས་འཕུར་ཏེ་སོང༌། །
བཀས་བཀོད་རྒྱུད་འཛིན་དྲུངས་ནས་ཕྱུང་བ་དང༌། །
ལོག་པར་སྤྱོད་པ་ཐལ་བའི་རྡུལ་དུ་བརླགས། །
སྤྱི་ཚོགས་རིང་ལུགས་ལམ་བཟང་གསར་བཏོད་པའི། །
རླབས་ཆེན་གུང་ཁྲན་ཏང་འདི་འཛམ་གླིང་རྒྱན། །
སྤྱི་ཚོགས་རྙིང་བར་ཀྲུང་གོའི་མི་དམངས་ཀྱི། །



བདེ་སྐྱིད་ཉི་མ་ནུབ་རིར་ལྷུང་བའི་ཚུལ། །
རབ་དགའི་འཛུམ་དཀར་ཉམས་པ་འི་ཟླ་ཟེར་གྱིས། །
ཀུ་མུད་སྐྱོང་བའི་ནུས་པ་སྟོང་བ་བཞིན། །
ཕངས་པ་མེད་པར་རང་གི་ལུས་ཀྱི་སྟོབས། །
བཙོངས་ནས་དེ་ཡི་རིན་གྱིས་བཟའ་བཏུང་ཡང་། །
མ་ཁུགས་བཀྲེས་པས་རབ་ཏུ་གཟིར་བ་ཡི། །
འབངས་ཀུན་ཉམ་ཐག་ཡི་དྭགས་ལྟ་བུར་མཐོང༌། ། །
སྤྱི་ཚོགས་རྙིང་བའི་ལུགས་ཀྱིས་དབུལ་པོ་ཀུན། །
སྡུག་བསྔལ་རྒྱ་མཚོ་ཁོལ་མར་བསྒྱུར་པའི་ཚུལ། །
ཐུགས་ཀྱིས་མ་བཟོད་ཀྲུང་གོའི་གུང་ཁྲན་ཏང་། །
ཀྲུང་ཧྭ་མི་རིགས་སྐྱོབ་པའི་མགོན་དུ་བཞེངས། །
ཟླ་བ་བཅུ་པའི་གསར་བརྗེའི་འབྲུག་གི་སྒྲ། །
སྲིད་གསུམ་གཡོ་བའི་ཚུལ་གྱིས་གྲགས་པ་ན། །
དམར་དམག་རྒྱང་དུ་སྐྱོད་པའི་དར་དམར་འབུམ། །
དཔལ་དཀྱིལ་འཛིན་མའི་ཁོངས་ན་ལྷབ་ལྷུབ་གཡོ། །
བློ་མཐུན་མའོ་ཙེ་ཏུང་གིས་དབུ་མཛད་པའི། །
ཆུ་ཁྲི་རི་སྟོང་བརྒལ་པའི་དམར་དམག་གིས། །
མཚོ་གླིང་ཇག་པའི་བཙན་འཛུལ་ཡོངས་བཟློག་ཅིང་། །
གནམ་སྔོན་ཉི་རིས་དར་ཀྱང་རྡོག་པས་བརྫིས། །
61



ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་མཆོག།
ཀྲུང་ཧྭའི་གསེར་ལྡན་ཕང་བར་དབུ་བརྙེས་ཏེ། །
ཀྲུང་གོ་ཡོངས་རྫོགས་གཅིག་གྱུར་མཛད་པ་དང་། །
ཀྲུང་གོའི་མི་དམངས་བདེ་སྐྱིད་ལམ་དུ་ཁྲིད། །
མཁྱེན་པ་ཀློང་དུ་བརྡོལ་བའི་མའོ་ཀྲུའུ་ཞི། །
བྱམས་དང་བརྩེ་བའི་གཏེར་གྱུར་ཀྲོའུ་ཙུང་ལི། །
ཀུན་གསལ་མཁའ་ལ་ཤར་པའི་ཉི་ཟླ་ལྟར། །
ཀྲུང་གོའི་གུང་ཁྲན་ཏང་གི་རྒྱན་དུ་བསྔགས། །
རྨ་མེད་ཏང་གི་ཡང་དག་དབུ་ཁྲིད་འོག།
དཀའ་བ་སྣ་ཚོགས་ཁྱད་དུ་བསད་པ་དང་། །
སྤྱི་ཚོགས་རིང་ལུགས་འཛུགས་སྐྲུན་བྱེད་པའི་ལས། །
བརྩོན་པའི་ངར་སྒྲ་འབུམ་གྱིས་གླིང་ལྔ་གཡོས། །
ཕུན་སུམ་ཚོགས་པའི་དཔལ་ཀུན་འབྱོར་གྱུར་པའི། །
ཀྲུང་གོའི་མི་རིགས་ལྔ་བཅུ་ང་དྲུག་རྣམས། །
ལུས་ཀྱང་མཛེས་ཤིང་ལྟ་ན་སྡུག་གྱུར་པས། ། ་
སུམ་རྩེན་པ་ཀུན་མི་ཡུལ་བྱོན་པ་འདྲ། །
ཁྱད་པར་བཀའ་དྲིན་མཚུངས་མེད་ཞའོ་ཕིན་གྱིས། །
བཅོས་བསྒྱུར་བསྡམས་རྒྱ་གློད་པའི་སྐབས་ཕྱེ་བས། །
མེས་པོའི་ཁབ་ཀྱི་སྟོབས་འབྱོར་མངའ་ཐང་དེ། །
ཡར་ངོའི་ཟླ་བ་ཇི་བཞིན་རྒྱས་པར་གྱུར། །
62



མཁས་མཛངས་ལྡན་པའི་ཅང་ཏུའུ་རྣམ་གཉིས་ཀྱིས། །
ཏེང་ཞའོ་ཕིན་གྱི་གཞུང་ལུགས་ལེགས་སྤྱད་ན། །
ཀྲུང་གོའི་སྟོབས་འབྱོར་སྔར་ལས་རྒྱས་སོ་ཞེས། །
ཚད་མའི་གསུང་གི་རྒྱུད་མངས་ལན་བརྒྱར་སྦྲེངས། །
མཁྱེན་བརྩེའི་དཔུང་གིས་དཀའ་སྐྱོན་འགལ་གསུམ་བཟློག།
ཐབས་མཁས་འཕྲུལ་གྱིས་རུལ་ལད་ཕམ་པར་བྱས། །
བགེགས་ཚོགས་མང་བོ་རྡུལ་དུ་བརླགས་མཛད་པས། །
འཛམ་གླིང་འགྲོ་ཀུན་བསྔགས་པའི་མེ་ཏོག་འཐོར། །
ཀྲུང་གོའི་མངའ་ཐང་ཉིན་བཞིན་འཕེལ་བ་ལ། །
སྲེད་པའི་མེ་ལྕེ་འབར་བ་མ་བཟོད་ལྷས། །
སུམ་རྩེན་གྲོང་ཁྱེར་དཔལ་ལ་གུས་ལྷོད་ནས། །
སྤྲིན་དཀར་གཟུགས་ཀྱིས་ཙི་ནའི་ཡུལ་དུ་བྱོན། །
ལོག་འདྲེན་བགེགས་ཀྱི་མགོ་བོ་འགེམས་པར་བྱེད། །
སེམས་ཅན་ཀུན་ལ་སྙོམས་པའི་ཐུགས་དང་ལྡན། །
གནས་སྐབས་ཀུན་ཏུ་ཕན་དང་བདེ་སྟེར་བའི། །
གུང་ཁྲན་ཏང་ཁྱོད་དཔག་བསམ་ལྗོན་པ་བཞིན། །
སྲིད་ཇུས་ལེགས་པས་དབུལ་པོའི་གནས་ལས་ཐར། །
[
ཅང་ཧུའུ་ནི་ཅང་ཙེ་མིང་དང་ཧུའུ་ཅིན་ཐའོ་ཡི་བསྡུས་མིང་ཡིན།
63



ཕུན་ཚོགས་འབྲས་བུས་སེམས་ཀྱི་ཐེ་ཚོམ་བཅད། །
སྟོབས་འབྱོར་ནམ་མཁའི་ལྷ་དང་མཉམ་པ་ན། །
ཀུན་ཡིད་ཆུ་གཏེར་དགའ་བདེའི་རླབས་ཀྱིས་སྐྱོད། །
ད་ལྟ་ཀྲུང་གོ་ཞེས་བྱའི་མཚན་སྙན་འདི། །
དགྲ་ཡིས་ཐོས་ན་སྙིང་རྩ་འདར་བ་དང་། །
གཉེན་གྱིས་གོ་ན་དགའ་སྤྲོ་འཕེལ་འགྱུར་བའི། །
དགེ་མཚན་བྱེ་བའི་མེ་ཏོག་རྣམ་པར་བཞད། །
ཕན་ཚུན་འགལ་མེད་སྤུན་ཟླ་ལྟར་མཐུན་ཞིང༌། །
ཕྱོགས་སུ་ལྷུང་བ་མེད་པར་འདྲ་མཉམ་གྱིས། །
འཚོ་བའི་མི་རིགས་ང་དྲུག་སྐྱིད་པ་ལ། ། །
ནམ་མཁའི་ལྷས་ཀྱང་ཡིད་སྨོན་ངང་གིས་ཤོར། །
རྨད་བྱུང་ཐུགས་རྗེའི་ཚ་ཟེར་རབ་འབར་ཞིང་། །
ཀུན་ལ་སྙོམས་པའི་འོད་སྟོང་འཕྲོ་བ་ཅན། །
རླབས་ཆེན་གུང་ཁྲན་ཏང་གིས་མི་རིགས་ཀུན། །
བདེ་ལ་བཀོད་པའི་བཀའ་དྲིན་ཇི་ལྟར་གཞལ། །
སྲིད་འབྱོར་རིག་གསུམ་ལོ་འདབ་ཁུར་གྱིས་དུད། །
བཟོ་ཞིང་དམག་གསུམ་དར་བའི་དྲི་བསུང་འཐུལ། །
དེང་རབས་ཚན་རིག་འཕྲུལ་གྱི་འདབ་བརྒྱ་གྲོལ། །
ཨེ་མ་ཀྲུང་གོའི་སྐྱེད་མོས་ཚལ་འདི་མཛེས། །



ལེགས་ཉེས་འབྱེད་ལ་ཡིད་ནི་མ་འཐོམས་པར། །
རྒྱལ་སྲིད་ཁྲིམས་ཀྱིས་སྐྱོང་བའི་ཀྲུང་གོ་ན། །
དཔལ་ཡོན་གཉིས་ཀྱི་འོད་སྟོང་འབར་བའི་མཐུས། །
ངན་སྤྱོད་མུན་པ་མིང་གི་ལྷག་མར་བྱས། །
རྣམ་དག་སྐྱོན་མེད་ཁྲིམས་ཀྱིས་སྲིད་སྐྱོང་ཞིང་། །
དེ་ལ་གེགས་ཀྱི་མཚན་མ་མེད་པ་དང༌། །
དེང་རབས་ཅན་དུ་འགྱུར་བའི་འཛུགས་སྐྲུན་ཀུན། །
ཡར་ངོའི་ཟླ་དང་ཕན་ཚུན་འགྲན་པར་ཤོག། །
མི་རྣམས་ཀྱིས་ཀྱང་སྡུག་བསྔལ་བརྒྱ་ཕྲག་རྒྱུ། །
ཉེས་སྤྱོད་བཏང་ནས་གཞན་ཕན་ལེགས་པར་བསྒྲུབས། །
ཡ་རབས་དམ་པའི་སྤྱོད་པ་ལྷུར་བླངས་ཏེ། །
རྫོགས་ལྡན་དུས་བཞིན་ཕུན་སུམ་ཚོགས་པར་ཤོག།
མི་རྣམས་བྱམས་པའི་སེམས་དང་ལྡན་པ་གཅིག
འཐབ་ཅིང་རྩོད་པའི་མིང་ཡང་མེད་པ་གཉིས། །
རྟག་ཏུ་ནད་མེད་བདེ་སྐྱིད་ལྡན་པ་གསུམ། །
གསུམ་ལྡན་ཀྲུང་ཧྭའི་རྒྱུལ་ཁབ་དར་བར་ཤོག།
རྒྱུ་སྐར་ཕྲེང་བའི་ཁྲོད་ན་ཟླ་བ་དང་། །
གླིང་བཞིའི་དབུས་ན་ལྷུན་པོ་ལྟར་བརྗིད་པའི། །
མེས་པོའི་ཁབ་ལ་དགའ་བ་མཚོན་པའི་སླད། །
སེམས་ཀྱི་གཏིང་ནས་བསྟོད་པའི་གླུ་འདི་ཕུལ། །
65



ལྷིང་འཇགས་ཀྱི་གྲོང་ཚོ།
གྲོང་ཁྱེར་དང་རྒྱང་ཐག་རིང་བའི་གྲོང་ཚོ་འདིར།
སྲོད་ཀྱི་ཕོ་ཉ་དལ་གྱིས་བསླེབས་པའི་ཚེ།
གཞན་དང་མི་མཚུངས་པའི་ལྷིང་འཇགས་ཤིག་ཡིན།
ད་ལྟ་ནི་དགུན་དུས་ཡིན་པས།
ཁ་བ་ལྷབ་ལྷུབ་ཏུ་འབབ་བཞིན་ཡོད།
གྲོང་ཚོ་དེ་ནི་ཅུང་ཙམ་ཆེན་པོ་ཞིག་ཡིན་ཞིང། །
མཐའ་རྣམས་སུ་ལྗོན་པས་བསྐོར་འདུག་པས།
གྲང་ཞིང་བསིལ་བའི་མཛེས་ལྗོངས་ཤིག་ཏུ་སྣང་།
ད་ལྟ་ནི་དགུན་དུས་ཡིན་པས།
ལྗོན་པའི་ལོ་འདབ་རྣམས་ཡོངས་སུ་ལྷུང་འདུག་ཅིང་།
མཐའ་རྣམས་ནི་སྔར་ལས་རྒྱ་ཆེ་བ་ཞིག་ཏུ་གྱུར་པས།
ར་ལུག་འགའ་རེ་མ་གཏོགས་ཅི་ཡང་མཐོང་མི་ཐུབ།
ཁ་བ་ནི།
བསྟུད་མར་བབས་ནས་ཉིན་མང་པོ་ཞིག་འདས་ཤིང་།
གྲོང་ཚོ་དེའི་ཁང་ཐོག་ཏུ་ཁ་བ་དཀར་ཅོག་གེ་ཆགས་འདུག་
66



ཁང་པ་རྣམས་ནི་ཐོག་ཁང་མིན་ཞིང་།
སྒོ་དང་སྒེའུ་ཁུང་ཐམས་ཅད་དམ་པོར་བརྒྱབ་ཡོད།
དུས་དེ་ནི་ཧ་ཅང་འཕྱི་བ་ཞིག་མིན་པར།
ས་སྲོས་བསླེབས་མ་ཐག་ཡིན་ཞིང་།
ཁ་བ་མུ་མཐུད་ནས་འབབ་ཀྱིན་ཡོད།
གྲོང་ཚོ་དེ་ནི་ལྷིང་འཇགས་ཤིག་ཡིན་ཞིང་།
དེའི་གོང་དུ་ལྷ་ཁང་རྙིང་བ་ཞིག་ཡོད་ལ།
ནམ་ལངས་པའི་ཚེ།
ལྷ་ཁང་གོག་པོ་དེའི་སྒོ་དམ་པོར་བརྒྱབ་ཡོད་པ་མཐོང༌། །
ཕྱི་རོལ་ཏུ་ལངས་ཏེ་བལྟས་ཚེ། །
རྩིག་ལྡེབས་རྣམས་རལ་ནས་གོག་པོར་སོང་ཞིང་།
སྒོ་དང་སྒེའུ་ཁུང་རྣམས་ཀྱང་རྙིང་བར་གྱུར་པ་མཐོང་།
ར་སྐོར་ནང་དུ་རྩྭ་ཡན་གྱིས་ཁེབས་ཤིང་།
མཚན་མོར་ཟླ་བ་ཤར་ནས་འོད་སྣང་ཕོག་ཀྱང་།
ལྡོག་འོད་ཕྲན་བུ་ཙམ་ཡང་མེད།
ལྷ་ཁང་གི་སྟེང་དུ། །
ར་སྐོར་ནང་ནས་ཡར་འཕགས་པའི་
ལྗོན་པའི་རྩེ་མོ་རྣམས་མངོན་ཞིང༌།
སྐབས་དེར་གྲོང་ཚོའི་ནང་ནས།
མི་མང་པོ་ཞིག་ལྷ་ཁང་གི་ཕྱོགས་སུ་ཡོང་བཞིན་མཆིས།
མཚན་མོའི་དུས་སུ་གྲོང་ཚོ་དེར}
ལྡོག་ལམ་གསལ་བའི་གློག་བཞུ་གཅིག་ཀྱང་མེད་པས།
སྲང་ལམ་ཐམས་ཅད་ནག་འཐིབས་སེ་འདུག
དབྱར་དགུན་སྟོན་དཔྱིད་གང་ཞིག་ཡིན་ཡང།
མཚན་མོ་བསླེབས་པའི་དུས་སུ།
67



སྐྱེས་ཕོ་མོ་དག་གི་སྐད་སྒྲ།
ར་ལུག་གི་འབའ་སྒྲ།
ཁྱི་ཡི་ཟུག་སྐད་བཅས་ཀྱིས།
གྲོང་ཚོ་ཡོངས་སུ་ཁྱབ་བྱུང༌།
ཡུན་རིང་མ་འགོར་བར།
སྐྱེས་ཕོ་མོ་རྣམས་ཀྱི་སྐད་སྒྲ།
ར་ལུག་གི་འབའ་སྒྲ།
བྱིས་པའི་འུར་སྒྲ་རྣམས་ཀྱང་སྒྲོག་མཚམས་ཆད་པ་དང༌།
ཁ་བ་ད་དུང་མུ་མཐུད་ནས་འབབ་བཞིན་མཆིས་པས།
གྲགས་འགུལ་ཅི་ཡང་མེད་པར་ལྷིང་འཇགས་སེ་འདུག
ད་ལྟ་ནི་དགུན་དུས་ཡིན་ན་ཡང༌།
ཉི་མ་ཤིན་ཏུ་དྲོ་བས། །
གྲོང་ཚོ་དེ་ལ་དྲོད་སྐྱིད་ལྡན་པའི་འོད་ཀྱིས་ཁྱབ་འདུག
འདི་ནི་གྲོང་ཚོ་ཅུང་ཙམ་ཆེན་པོ་ཞིག་ཡིན་ཞིང།
དེའི་དུད་ཁྱིམ་དག་གིས་སྒོ་མོ་དམ་པོར་བརྒྱབ་འདུག་པས།
དེ་ནི་ཤིན་ཏུ་ལྷིང་འཇགས་སེ་གནས་པའི་གྲོང་ཚོ་ཞིག་ཡིན།



སྨུག་པའི་གསེབ་ཀྱི་སེམས་པ།
བོད་ ཀྱི་ གངས་ རིར་ རྔམ་ བརྗོད་ མེད་ ན་ ཤེལ་ གྱི་ མཆོད་ རྟེན་ ཅིའི་ ཕྱིར་
མཚུངས། །
བོད་ཀྱི་རྒྱ་མཚོ་གཙང་བ་མིན་ན་མེ་ལོང་བཤམས་པར་ཅིའི་ཕྱིར་འཁྲུལ། །
བོད་ཀྱི་གཙང་བོ་རིང་བ་མིན་ན་དགུ་ཚིགས་ཉིད་དུ་ཅིའི་ཕྱིར་མཐོང་། ། །
གངས་ཅན་བོད་ཀྱི་ཡུལ་འདི་སྐབས་གསུམ་གྲོང་ཁྱེར་ས་ལ་འཕོས་པ་འདྲ། །
བོད་ཀྱི་རྩྭ་ཐང་ཆེན་པོ་མིན་ན་ནམ་མཁའི་གཟུགས་སུ་ཅིའི་ཕྱིར་འཁྲུལ། །
བོད་ཀྱི་ནགས་ཚལ་སྟུག་པོ་མིན་ན་བྱ་དང་རི་དྭགས་ཅིའི་ཕྱིར་འཁོར། །
བོད་ཀྱི་ས་འོག་གཏེར་ཁ་མེད་ན་གསེར་ལྡན་སྣུམ་བག་ཅིའི་ཕྱིར་འཛིན། །
གངས་ཅན་བོད་ཀྱི་ཡུལ་འདི་ངེས་པ་དོན་གྱི་མཐོ་རིས་དགའ་ཚལ་འདྲ། །
དུས་ནི་ལོ་ཟླའི་འགྲོས་དང་ཉེ་བར་བསྡོངས་ནས་འགྱུར་བ་སྣ་ཚོགས་བྱུང་། །
མི་རྣམས་ བསམ་ སྦྱོར་ མཐའ་ དག་ དུས་ ཀྱི་འགྱུར་ བའི་ རྗེས་ སུ་ བསྙེགས་ པའི་
ཚེ། །
དཀར་མཛེས་ གངས་རི་འབུམ་གྱིས་བསྐོར་ པའི་ སྤྱན་ རས་ གཟིགས་ ཀྱི་གདུལ་
ཞིང་དུ། །
མཐོང་ན་སྙིང་ལ་ཟུག་གཟེར་སྟེར་བའི་སྙིང་བོ་མེད་པ་འགའ་ཞིག་བྱུང༌། །
བན་བོན་དབང་རྩོད་བྱེད་པ་མིན་ན་ནང་ལ་འགལ་བ་ཅིའི་ཕྱིར་འབྱུང༌། །
69



སྤྱི་དོན་བསམ་མཁན་ཉུང་བ་མིན་ན་ནང་འཁྲུག་འཁོར་ལོ་ཅིའི་ཕྱིར་བསྐོར༑ །
བོད་འབངས་ བདེ་ སྡུག་ སྤངས་ པ་ མིན་ ན་ རྒྱལ་ ཁམས་ སིལ་ བུར་ ཅིའི་ ཕྱིར་
ཐོར། ། །
གངས་ཅན་བོད་ཀྱི་ལོ་རྒྱུས་ཐོས་ན་སྙིང་ལ་ན་ཟུག་ཅི་ཡང་སྟེར། །
བོད་ལ་མཐུན་སྒྲིལ་མེད་པ་མིན་ན་གཞན་སྡེའི་གཡོ་འོག་ཅིའི་ཕྱིར་ཚུད། །
ཕྱོགས་སུ་ལྷུང་ནས་ཁ་ཐོར་མིན་ན་གཞན་གྱིས་དབང་འོག་ཅིའི་ཕྱིར་བཅུག །
ནུས་མེད་སྙིང་རུལ་མང་པོ་མེད་ན་བོད་མི་གྲངས་མེད་ཅིའི་ཕྱིར་བསད། །
གངས་ཅན་བོད་ཀྱི་ལོ་རྒྱུས་ཐོས་ན་སྙིང་ལ་ན་ཟུག་ཅི་ཡང་སྟེར། །
ཆོས་ལུགས་ཁོ་ན་གཉེར་བ་མིན་ན་སྲིད་ཀྱི་དབང་ཐང་ཅིའི་ཕྱིར་ཤོར། །
སྐུ་དྲག་ཕྲག་དོག་ཆེ་བ་མིན་ན་བཀའ་བློན་བཟང་པོ་ཅིའི་ཕྱིར་གཤེགས། །
ནང་དུ་འཆམ་མཐུན་མེད་པ་མིན་ན་བོད་རྣམས་ཁ་ཐོར་ཅིའི་ཕྱིར་གྱུར། །
གངས་ཅན་བོད་ཀྱི་ལོ་རྒྱུས་ཐོས་ན་སྙིང་ལ་ན་ཟུག་ཅི་ཡང་སྟེར། །
བོད་ཀྱི་རིགས་འདི་གླེན་པ་མིན་ན་གཞན་སྡེའི་ངོ་སྲུང་ཅིའི་ཕྱིར་བྱེད། །
བླང་དོར་གནས་ལ་རྨོངས་པ་ཡིན་ན་དགྲ་སྡེ་རྒྱབ་རྩར་ཅིའི་ཕྱིར་བརྟེན། །
ཀླད་པ་མེད་པའི་སྙིང་རུལ་མིན་ན་ཕ་ས་གཞན་ལ་ཅིའི་ཕྱིར་སྤྲོད། །
གངས་ཅན་བོད་ཀྱི་ལོ་རྒྱུས་ཐོས་ན་སྙིང་ལ་ན་ཟུག་ཅི་ཡང་སྟེར། །
འབྲོག་ པའི་ རྩྭ་ ཐང་ དབིན་ གནས་ མིན་ ན་ ཚན་ རྩལ་ དངོས་ པོ་ ཅིའི་ ཕྱིར་
དཀོན། །
དབུལ་ཞིང་ཕོངས་པས་མནར་བ་མིན་ན་སྦྲ་ནག་ནང་དུ་ཅིའི་ཕྱིར་སྡོད། །
རྗེས་ལུས་སྟོབས་མེད་གྱུར་པ་མིན་ན་ཡ་ཐོག་རྣམ་པ་ཅིའི་ཕྱིར་འཛིན། །



གངས་ཅན་བོད་ཀྱི་གནས་ཚུལ་མཐོང་ན་སྙིང་ལ་ན་ཟུག་ཅི་ཡང་སྟེར། །
གཏེར་ཁ་རིན་ཆེན་བང་མཛོད་མིན་ན་བོད་ཀྱི་ལག་ནས་ཅིའི་ཕྱིར་ཤོར།།
ནགས་ཚལ་ ཉེར་ མཁོའི་ དངོས་ པོ་ མིན་ ན་ གཅིག་ ཀྱང་ མ་ ལུས་ ཅིའི་ ཕྱིར་
གཅོད། །
རི་དྭགས་གཅན་གཟན་རིན་ཆེན་མིན་ན་སྙིང་རྗེ་མེད་པར་ཅིའི་ཕྱིར་གསོད། །
གངས་ཅན་བོད་ཀྱི་གནས་ཚུལ་མཐོང་ན་སྙིང་ལ་ན་ཟུག་ཅི་ཡང་སྟེར། །
ཆོས་ལུགས་ གཅིག་ གྱུར་སྲུང་བྱེད་མིན་ན་ བཀག་འགོག་ དམ་ ནན་ ཅིའི་ཕྱིར་
བྱེད། །
རིག་གནས་བོད་ཀྱི་སྲོག་བཟུང་མིན་ན་སྨྱོ་ཧམ་ཆེན་པོས་ཅིའི་ཕྱིར་འཇོམས། །
སྐད་དང་ཡི་གེ་བརླག་རྩིས་མེད་ན་སྤྱོད་རྒྱུ་ཆུང་དུ་ཅིའི་ཕྱིར་གཏོང་། །
གངས་ཅན་བོད་ཀྱི་གནས་ཚུལ་མཐོང་ན་སྙིང་ལ་ན་ཟུག་ཅི་ཡང་སྟེར། །
གོང་མ་ལྷ་ཡིས་དོར་བ་མིན་ན་དབུལ་ཕོངས་གནས་སུ་ཅིའི་ཕྱིར་ལྷུང༌། །
ས་བཅུད་རིམ་གྱིས་ཉམས་པ་མིན་ན་ནེའུ་གསིང་བྱེ་ཐང་ཅིའི་ཕྱིར་གྱུར། །
མཚོ་དང་གཙང་བོར་གནོད་པ་མེད་ན་ལོ་རེ་བཞིན་དུ་ཅིའི་ཕྱིར་བསྐམས། །
གངས་ཅན་བོད་ཀྱི་གནས་ཚུལ་མཐོང་ན་སྙིང་ལ་ན་ཟུག་ཅི་ཡང་སྟེར། །
བོད་ཀྱི་ རིགས་ འདི་ ཉམ་ ཐག་ མིན་ ན་ གཞན་ པའི་ བརྙས་ དམོད་ ཅིའི་ ཕྱིར་
འཁུར། །
བོད་ཀྱི་རིགས་འདི་དྭ་ཕྲུག་མིན་ན་ས་མཐའ་ཡུལ་མཐར་ཅིའི་ཕྱིར་འཁྱར། །
བོད་ཀྱི་རིགས་འདི་ལས་ངན་མིན་ན་སྐྱབས་མེད་མགོན་མེད་ཅིའི་ཕྱིར་གྱུར། །
གངས་ཅན་བོད་ཀྱི་གནས་ཚུལ་མཐོང་ན་སྙིང་ལ་ན་ཟུག་ཅི་ཡང་སྟེར། །
71



སྒེར་སེམས་མེ་ལྟར་འབར་བ་མིན་ན་སྤྱི་ཇུས་བཟང་པོ་ཅིའི་ཕྱིར་ཤོར། །
ཕྲག་ དོག་ དུག་ ལྟར་ འཁོལ་ བ་ མིན་ ན་ སྐྱེས་ མཆོག་ དམན་ སར་ རིའི་ ཕྱིར་
འགོད། །
གཡོ་སྒྱུ་རླུང་ལྟར་འཚུབ་པ་མིན་ན་འདུ་འཛི་གཡེང་བ་ཅིའི་ཕྱིར་མང་། ：
གངས་ཅན་བོད་ཀྱི་གནས་ཚུལ་མཐོང་ན་སྙིང་ལ་ན་ཟུག་ཅི་ཡང་སྟེར། ། །
རང་གིས་དོན་དུ་གཉེར་བ་མིན་ན་གཞན་གྱིས་རང་དབང་ག་ལ་སྤྱོད། །
རང་གིས་མདུན་ལམ་འཚོལ་བ་མིན་ན་གཞན་གྱིས་སྟོན་པར་ག་ལ་སྲིད། །
རང་གིས་བརྩོན་ལེན་བྱེད་པ་མིན་ན་གཞན་གྱིས་བདེ་སྐྱིད་ག་ལ་སྤྲོད། །
དེའི་ཕྱིར་བོད་མི་རྣམས་ཀྱིས་བཟང་ངན་སྤང་བླང་བྱེད་པའི་དུས་སུ་བབས། །
བདེ་སྐྱིད་མྱུར་དུ་འཐོབ་པར་འདོད་ན་ལེ་ལོ་བྱེད་བཞིན་ཅིའི་ཕྱིར་འདུག །
ཡབ་མེས་ཞབས་ རྗེས་འབྲང་བར་ འདོད་ ན་ ཆོས་ དང་ རིག་ གནས་ ཅིའི་ཕྱིར་
སྤོང་། །
འཁོར་དང་ལོངས་སྤྱོད་སྒྲུབ་པར་འདོད་ན་ཆོས་ཀྱིས་ གཞན་རྣམས་ ཅིའི་ཕྱིར་
ངུསླུ། །
གངས་ཅན་ བོད་ རྣམས་ མཐུན་ སྒྲིལ་བྱས་ ཏེ་ བདེ་ སྐྱིད་ གསར་ པ་ འཚོལ་ བར་
སྐྱོད། །
བོད་ཀྱི་དོན་ལ་དམིགས་པ་མིན་ན་བདག་སེམས་སྐྱོ་བས་ཅིའི་ཕྱིར་གཟིར། །
རང་ཡིད་ ཆགས་ སྣང་ མཚོན་ པ་ མིན་ ན་ དགའ་ སྡུག་ གླུ་ དབྱངས་ ཅིའི་ ཕྱིར་
ལེན། ། །
སེམས་པ་སྨུག་པའི་གསེབ་ཏུ་གནས་ཏེ་གླུ་ཆུང་བདུད་རྩི་ཐོར་བ་འདི། །
ཡིད་དབང་གཏིང་ན་གར་གྱིས་འཁྱུག་པའི་སྐྱོ་བ་སེལ་བའི་གཉེན་དུ་རྒྱུ། །
(མཱ་པུའུ་ཧྲུང་དང་དབྱིན་ཇིས་བཙན་འཛུལ་བྱས་པར་དམིགས་ཏེ་བྲིས་པའོ)



བུ་ཕྲུག
ཀ་ཡེ་བདག་གི་སྙིང་དང་འདྲ་བའི་བུ་ཕྲུག་ལགས།
ལོ་རྒྱུས་དང་སྤྱི་ཚོགས་འགལ་བ་ལྟག་སྤྲོད་དུ་གྱུར་བར་བརྟེན་ནས།
དབང་ཤེད་དང་ཁྲིམས་ལུགས་འགལ་བར་ལྟག་སྤྲོད་དུ་གྱུར་བར་བརྟེན་ནས།
སྤྱི་དོན་དང་སྒེར་དོན་འགལ་བ་ལྟག་སྤྲོད་དུ་གྱུར་བར་བརྟེན་ནས།
དམ་བཅའ་དང་བསམ་སྦྱོར་འགལ་བ་ལྟག་སྤྲོད་དུ་གྱུར་བར་བརྟེན་ནས། །
ང་ཡི་མགོ་བོ་རི་རབ་ཀྱིས་མནན་པ་ལྟར་དུས་རྣམ་ཀུན་ཏུ་སྨད་པ་མཐོང་ངམ།
ཁྱོད་ཀྱི་ལས་དབང་ཡང་བདག་དང་གཅིག་ཏུ་མཚུངས་པའི་དབང་གིས།
འདི་ལྟར་རྒྱུ་འབྲས་མེད་པའི་མི་ཡུལ་དུ་ངལ་དུབ་ཀྱིས་གཟིར་བཞིན་སྡོད་པ་ལས།
ང་ཚོ་འཇིག་རྟེན་གྱི་ཕྱོགས་ལྷུང་དང་ཕྲག་དོག་ལ་རིང་ནས་བུལ་ཏེ་ གཅིག་པུ་
བདེ་བའི་ཡུལ་དུ་འགྲོ། །
ང་ཚོས་རྙེད་བཀུར་སྙན་གྲགས་ཡལ་བར་དོར་ནས་དབེན་པ་གསུམ་གྱི་ནགས་སུ་
འགྲོ། །
ང་ཚོས་དོན་མེད་བྱ་བྱེད་ཡོངས་སུ་སྤངས་ཏེ་ཡིད་ཀྱི་ངལ་གསོ་འཚོལ་བར་འགྲོ།
ཁ་ཅིག་གིས་དེ་ལྟར་སོང་ན་ཁྱོད་ལ་བདེ་སྐྱིད་ཀྱི་འཚོ་བ་ཐོབ་མི་ཐུབ་པ་དང་། །
13



རྒྱལ་ཁ་ཡི་བ་དན་བསྒྲེངས་མི་ནུས་ཟེར་ཡང་།
ང་ཚོ་སྐྱེས་ པའི་ཉིན་ནས་སྐད་ཅིག་ཙམ་ཡང་མི་སྡོད་པར་འཆི་བའི་ཕྱོགས་སུ་
འགྲོ་བཞིན་ཡོད་པས། །
མི་ཡུལ་གྱི་འདུ་འཛིའི་དབུས་སུ་ཟིན་མེད་ཀྱི་སྒེར་དོན་གཉེར་བཞིན། །
ཟད་མེད་ཀྱི་སྡང་སེམས་དང་ཤ་འཁོན་གྱི་སྡུག་བསྔལ་ལ་འགྲོགས་པས་ཅི་ཞིག་
ཕན་ནམ།
ཀ་ཡེ་བདག་གི་སྙིང་དང་འདྲ་བའི་བུ་ཕྲུག་ལགས།
ཁྱོད་ཀྱིས་ང་ཡི་བསམ་ཚུལ་ལ་དང་བ་སྟོན་ན།
ང་ཡིས་གངས་དཀར་གྱི་ལྷུན་པོ་ཁྱོད་ལ་དགའ་རྟགས་སུ་སྟེར།
ང་ཡིས་རྩྭ་ཐང་གི་མེ་ཏོག་ཁྱོད་ལ་དགའ་རྟགས་སུ་སྟེར།
ང་ཡིས་ནོར་ལུག་དང་སྦྲ་གུར་ཁྱོད་ལ་དགའ་རྟགས་སུ་སྟེར།
ང་ཡིས་ཉི་ཟླ་དང་སྐར་ཚོགས་ཁྱོད་ལ་དགའ་རྟགས་སུ་སྟེར།
ང་ཡིས་ཡབ་མེས་ཀྱི་གཏམ་རྒྱུད་ཁྱོད་ལ་དགའ་རྟགས་སུ་སྟེར།
ཁྱོད་ཀྱིས་གཞན་ལ་བཀུར་བའི་མགོ་བོ་ཡར་བཏེགས་ཏེ།
བྱམས་སེམས་ཀྱི་འཛུམ་མདངས་ཡུན་རིང་མཐོང་བར་རེ་སྨོན་བྱེད་པ་ནི།
རྟ་ལྗང་གི་འོད་སྟོང་འབུམ་གྱིས་མཁའ་དབྱིངས་གསལ་བར་བྱས་པ་དང་ཡང
དག་མཚུངས།
ཀ་ཡེ་བདག་གི་སྙིང་དང་འདྲ་བའི་བུ་ཕྲུག་ལགས། །
ཁྱོད་ཀྱི་རྣམ་ཤེས་ཀྱི་བུང་བ་སྟོན་མཇུག་གི་གཙང་བོའི་རླབས་ཕྲེང་གི་ཁྲོད་ནས་
སྟོན་པར་གྱིས།
ཁྱོད་ཀྱི་ཕུགས་བསམ་གྱི་རྟ་མཆོག་དགུན་དུས་ཀྱི་ཁ་བ་བུ་ཡུག་གི་གསེབ་ནས་
རྒྱུགས་པར་གྱིས།



ཁྱོད་ཀྱི་ཆགས་སྡང་གི་གློག་དམར་དབྱར་དུས་ཀྱི་ཆར་སྤྲིན་སྟུག་པོ་ཡི་དབུས་ནས་
ངོམ་པར་གྱིས།
ལྟོས་དང༌། སུ་ཞིག་ཀྱང་སྐྱིད་པོ་མིན་ཞིང་སུ་ཞིག་ལའང་རྒྱལ་ཁ་ཐོབ་མ་མྱོང་
བའི།
མི་རྣམས་ཀྱིས་འཛད་མཐའ་མེད་པའི་ལོ་ཟླའི་སྐད་ཅིག་མ་དེ་ལོངས་སུ་སྤྱོད་
བཞིན་འདུག
ཀ་ཡེ་བདག་གི་སྙིང་དང་འདྲ་བའི་བུ་ཕྲུག་ལགས། །
དུས་ཡུན་ནི་རང་ནང་ན་གནས་པའི་གྲིབ་མའི་གཟུགས་རིས་ཤིག་སྟེ།
ང་ཚོའི་མི་ཚེ་འདི་ཡང་གྲིབ་མའི་གཟུགས་རིས་ཀྱིས་གྲུབ་པ་ཡིན།
ལས་དབང་ནི་བདེ་སྡུག་གི་འབྱུང་ཁུངས་ཉག་ཅིག་ཡིན་པར་བཤད་ཀྱང་།
མི་ཡུལ་དུ་བདེ་བ་བཙལ་ཡང་མི་རྙེད་ཅིང་སྡུག་བསྔལ་ལ་བྱོལ་ཡང་སྤྱི་བོར་ལྷུང་
ནས།
སྡུག་བསྔལ་གྱི་རྒྱ་མཚོ་ཁོལ་མའི་ནང་དུ་རང་དབང་མེད་པར་ཞུགས་པས།
འཆར་སྣང་དུ་འཁྱུག་ པའི་བདེ་སྐྱིད་ལ་ རྨི་ལམ་གྱི་ལྕགས་ ཀྱུ་འདེབས་ བཞིན་
མཆིས།
ཀྱི་ཧུད་བདེ་སྡུག་གི་འབྱུང་ཁུངས་སུ་གྱུར་པའི་ལས་དབང་ལ་མཚོན་ན།
རྨི་ལམ་གྱི་ལྕགས་ཀྱུས་ནི་ཕན་པ་མེད་ན་ཡང༌། །
ཕན་པ་མེད་པ་དེ་ནི་འཛམ་གླིང་གི་སྐྱེས་ཕོ་མོ་ཀུན་གྱིས། །
དོན་གཉེར་དང་རེ་བ་བྱེད་སའི་དམིགས་གཞི་སྟེ།
ཕྱོགས་ཀུན་ཁྱབ་པའི་སྙན་གྲགས་ཤིག་གམ་ཡང་ན་དབང་ཤེད་ཆེ་བའི་གོ་གནས་
ཤིག
ཕུན་སུམ་ཚོགས་པའི་རྒྱུ་དངུལ་འགའ་འམ་ཡང་ན་བཀུར་ཞིང་གུས་པའི་མིག་
མདངས་ཤིག



གཞན་གྱིས་སྨོན་པའི་རྣམ་འགྱུར་ཞིག་གམ་ཡང་ན་ན་ཆུང་མཛེས་མའི་འཛུམ་
དཀར་ཞིག…
སོམས་དང་། མི་རྣམས་ནི་སྐྱེས་དུས་འདྲ་མཉམ་ཡིན་ཞིང་འཆི་དུས་ཀྱང་འདྲ་
མཉམ་ཡིན་ཏེ།
ལུས་གཅེར་བུར་མི་ཡུལ་དུ་ཡོང་ནས་ལུས་གཅེར་བུར་ཕྱི་མར་འགྲོ་དགོས་པས།
གསོན་དུས་ཀྱི་འདྲ་མཉམ་མིན་པའི་སྣང་ཚུལ་ནི་སྒྱུ་མའི་རོལ་རྩེད་འདྲ།
གསོན་དུས་ཀྱི་འདྲ་མཉམ་མིན་པའི་སྣང་ཚུལ་ནི་འཇའ་ཚོན་གྱི་བུ་མོ་དང་འདྲ་
བས།
འཆི་དུས་འཇིག་རྟེན་ཕྱི་མའི་གཟིགས་མོར་ཁྱེར་དབང་མེད་ཅིང་།
ཐ་ན་ཕྲག་དོག་དང་འཁོན་སེམས་ཀྱིས་བསགས་པ་ཐམས་ཅད་ཀྱང་གཞན་གྱིས་
ལོངས་སུ་སྤྱོད།
#
16
ཀ་ཡེ་བདག་གི་སྙིང་དང་འདྲ་བའི་བུ་ཕྲུག་ལགས།
དཀའ་སྤྱད་ལས་ལ་འཇིགས་པ་མེད་པའི་རི་ཁྲོད་པ་ལ་ལྟོས་དང༌།
བླང་དོར་གྱི་གནས་ལ་འཕྱུགས་པ་མེད་པའི་མཁས་པ་རྣམས་ལ་ལྟོས་དང་།
དྲང་བདེན་གྱི་ཆེད་དུ་གཅེས་སྲོག་དོར་བའི་དཔའ་བོ་རྣམས་ལ་ལྟོས་དང་།
ཁོང་ཚོས་རང་དོན་ཡལ་བར་དོར་ནས་གཞན་དོན་ཁོ་ན་བསྒྲུབས་པའི་མཚན་
སྙན་ནི།
མདོ་དབུས་མཐོ་སྒང་དུ་སྦར་བའི་དཔལ་འབར་ཞིག་དང་འདྲ་བར།
ང་ཚོའི་འཚོ་བའི་ཁྲོད་དུ་ནམ་ཡང་འོད་སྟོང་འབར་བཞིན་ཡོད། །
སྔོན་དུས་ཀྱང་བགྲང་བྱའི་ཡུལ་ལས་འདས་པའི་དཔའ་འབར་གྱི་འོད་སྟོང་གིས།
འཛམ་གླིང་ཧྲིལ་བོར་མིག་འཕྲུལ་སྒྱུ་མ་ལྟ་བུའི་ལྟད་མོ་ཞིག་བསྟན་མྱོང་ཡང་།
མཇུག་མཐར་མི་ཡུལ་ལ་འབྲལ་ཕྱག་བགྱིས་ཏེ་དུད་ཁྲོད་ཀྱི་ཕྱོགས་སུ།
སྨག་རུམ་མུན་པ་སྟུག་པོའི་ཟླ་གྲོགས་འཚོལ་བར་གཤེགས། །
76
ir 18



དུས་དེར་ང་ཚོའི་སྐྱོ་དུབ་དང་སྡུག་བསྔལ་ཡོངས་སུ་མཁྱེན་པའི་གནམ་རྒན་མས།
ང་ཚོའི་ཆུ་ཤིང་གི་སྙིང་བོ་ལྟ་བུའི་ལོ་ཟླ་ལ་ཕངས་པའི་རྣམ་འགྱུར་སྟོན་བཞིན། །
ཉིན་རེ་རེའི་སྐྱ་མདའ་གཏོང་སྐབས་སྤྱན་ཆབ་བསིལ་པའི་རྒྱུན་གྱིས།
ང་ཚོའི་ཞོགས་པའ ང་ཡོངས་སུ་བརླན་ཞིང་གཤེར་བར་གྱུར། །
དཀོན་མཆོག་གི་དམིགས་མེད་ཀུན་ལ་སྙོམས་པའི་ཐུགས་རྗེ་ཡིས་ང་ཚོ་དམ་པོར་
བཟུང་སྟེ།
ང་ཚོའི་གོམ་པ་རེ་རེའི་འདེགས་འཇོག་སྒྱུར་པ་དང་བསྟུན་ནས།
ཁོར་ཡུག་གི་མུན་པ་བསལ་ཏེ་དཀར་ངོགས་སུ་བསྒྱུར་པ་ན།
འཇིག་རྟེན་གྱི་དངོས་པོ་བྱེ་བ་ཕྲག་བརྒྱ་ལས་གཞན་ཕན་གྱི་བསམ་པ་བྱུང་སྟེ།
མིའི་འགྲོ་བའི་དྲན་འཛིན་གྱི་ནགས་ཚལ་དུ་འཕུར་ལྡིང་གར་ལ་རོལ་བའི་དཔྱིད་
ཀྱི་ཕོ་ཉར་སྦྲུལ།
ང་ཚོས་ཁྱད་དུ་འཕགས་པའི་བསམ་པ་དེ་ལ་བརྩི་བཀུར་བྱེད་དགོས་ཏེ།
དེ་ནི་རྣམ་ཤེས་གང་དང་གང་ཞིག་ཡིན་ཀྱང་འཛེག་ཐུབ་པའི་རྩེ་རི་ཡིན།
ཀ་ཡེ་བདག་གི་སྙིང་དང་འདྲ་བའི་བུ་ཕྲུག་ལགས།
བདག་འཛིན་གྱི་རླུང་དམར་ལྡང་བའི་དུས་སྐབས་འདིར།
ཕྱོགས་ལྷུང་གི་མུན་པ་འཐིབས་པའི་དུས་སྐབས་འདིར། །
གཡོ་སྒྱུ་ཡི་ཆོ་འཕྲུལ་སྟོན་པའི་དུས་སྐབས་འདིར། །
ཆགས་སྡང་གི་ལྟེབས་ཁུག་ནས་རྙེད་པའི་འཛམ་གླིང་ལ།
ཤ་འཁོན་དང་ཕྲག་དོག་ཅི་ཡང་མེད་པར་གཞན་ཕན་གྱི་བསམ་པ་སྐྱེས་སུ་སྐུར།
གཡོ་སྒྱུ་དང་གནོད་སེམས་ཅི་ཡང་མེད་པར་ལྷག་བསམ་དང་གཞུང་དྲང་སྐྱེས་སུ་
སྐུར།།
ཕྱོགས་ལྷུང་དང་ང་རྒྱལ་ཅི་ཡང་མེད་པར་བྱམས་སེམས་དང་སྙིང་རྗེ་སྐྱེས་སུ་སྐུར་
ཅིག་གུ། ། ། །



ཐེ་ཚོམ།
སྔོན་བྱོན་སྐྱེས་ཆེན་དམ་པའི་རྣམ་ཐར་ལ་མཇལ་རྗེས། །
ད་ལྟའི་སྤྲུལ་སྐུ་རྫུན་མའི་སྤྱོད་ལམ་རང་མཐོང་ཚེ། །
བདག་ཡིད་ཆུ་ཕྲན་གཏེར་དུ་གྱུར་བ་ཡི་མཚོ་ལས། །
ཐེ་ཚོམ་འབུམ་གྱི་རླབས་ཕྲེང་ནམ་མཁའ་ལ་འཕྱུར་རོ། །
སྐུ་ཕྲེང་སྔ་མ་མཁས་གྲུབ་གཉིས་ལྡན་གྱི་བླ་མ། །
སྐྱེ་བ་ད་ཐེངས་མཁས་གྲུབ་གཉིས་མེད་ཀྱི་རང་མཚང༌། |
ལྷན་སྐྱེས་གཤིས་སུ་བརྡོལ་བའི་སྤྲུལ་སྐུ་དེ་མཐོང་ན། །
སྐྱེ་བ་སྔ་ཕྱི་ཡོད་པར་ཐེ་ཚོམ་ཞིག་སྐྱེས་སོ། །
སྐུ་ཕྲེང་སྔ་མ་དབུ་ཕར་མཛོད་འདུལ་ལ་མཁས་ཀྱང་། །
སྐྱེ་བ་ད་ཐེངས་མ་རྟོགས་ལོག་རྟོག་གི་བློ་ངན། །
ལྷན་སྐྱེས་གཤིས་སུ་གྲུབ་པའི་སྤྲུལ་སྐུ་དེ་མཐོང་ན། །
སྔོན་སྦྱངས་བག་ཆགས་ཡོད་པར་ཐེ་ཚོམ་ཞིག་སྐྱེས་སོ། །



སྐུ་ཕྲེང་སྔ་མས་འགྲོ་དོན་སྒྲུབ་ང་་ལ་བརྩོན་ཡང་། །
སྐྱེ་བ་ད་ཐེངས་གདོལ་སྤྱོད་ཁྱིམ་པའི་རྗེས་འཇུག་པའི། །
གཡོ་ཁྲམ་རྒྱུན་དུ་འཛིན་པའི་སྤྲུལ་སྐུ་དེ་མཐོང་ན། །
ལས་འབྲས་བསླུ་བ་མེད་པར་ཐེ་ཚོམ་ཞིག་སྐྱེས་སོ། །
སྐུ་ཕྲེང་སྔ་མས་འབུལ་བ་རྟེན་བཞེངས་ལ་སྤྱོད་ཀྱང་། །
སྐྱེ་བ་ད་ཐེངས་ཤི་ཟས་དད་ཟས་དག་བླངས་པ། །
རང་གི་ལྟོ་རྒྱུབ་སྤྱོད་པའི་སྤྲུལ་སྐུ་དེ་མཐོང་ན། །།
དགེ་སྡིག་དབྱེ་བ་ཡོད་པར་ཐེ་ཚོམ་ཞིག་སྐྱེས་སོ། །
སྐུ་ཕྲེང་སྔ་མས་ཁ་བཏོན་དགེ་སྦྱོར་ལ་བརྩོན་ཡང་། །
སྐྱེ་བ་ད་ཐེངས་འཆལ་གཏམ་དུ་མ་ཡིས་གཡེང་བཞིན། །
གྲགས་སྐམ་འུད་ཀྱི་རྗེས་འབྲང་སྤྲུལ་སྐུ་དེ་མཐོང་ན། །
འཁོར་བའི་ཉེས་དམིགས་ཡོད་པར་ཐེ་ཚོམ་ཞིག་སྐྱེས་སོ། །
སྐུ་ཕྲེང་སྔ་མས་དགོན་པར་བཞེངས་པ་ཡི་རྟེན་མཆོག།
སྐྱེ་བ་ད་ཐེངས་རྒྱུ་དང་ཁ་ཆེ་ལ་བཙོང་སྟེ། །
བུ་དང་ཆུང་མ་གསོ་བའི་སྤྲུལ་སྐུ་དེ་མཐོང་ན། །
དམྱལ་ཁམས་བཅོ་བརྒྱད་ཡོད་པར་ཐེ་ཚོམ་ཞིག་སྐྱེས་སོ། }
སྐུ་ཕྲེང་སྔ་མ་ཐབས་ཤེས་ཟུང་འཇུག་ལ་མཁས་ཀྱང་། །
སྐྱེ་བ་ད་ཐེངས་གཉིས་སྦྱོར་དགའ་སྟོན་ལ་སྲེད་ཅིང་། །
ན་ཆུང་མཛེས་མ་འགུགས་པའི་སྤྲུལ་སྐུ་དེ་མཐོང་ན། །
དམ་ཚིག་སྲུང་མཁན་ཡོད་པར་ཐེ་ཚོམ་ཞིག་སྐྱེས་སོ། །



སྐུ་ཕྲེང་སྔ་མས་སྒྲུབ་པ་སྙིང་བོ་རུ་བླངས་ཀྱང་། །
སྐྱེ་བ་ད་ཐེངས་གཉིད་དང་བཟའ་བཏུང་ལ་ཆགས་ཏེ། །
སྟོབས་དང་འབྱོར་བ་སྒྲུབ་པའི་སྤྲུལ་སྐུ་དེ་མཐོང་ན། །
ས་ཐོབ་སངས་རྒྱུས་ཡོད་པར་ཐེ་ཚོམ་ཞིག་སྐྱེས་སོ། ། །
སྐུ་ཕྲེང་སྔ་མ་ལྟོ་སྐྱ་གོས་ཧྲུལ་གྱིས་འཚོ་ཡང་། །
སྐྱེ་བ་ད་ཐེངས་རྙེད་བཀུར་སྙན་གྲགས་ལ་ཆགས་ཏེ། །
འདོད་ཆེན་ཆོག་ཤེས་མེད་པའི་སྤྲུལ་སྐུ་དེ་མཐོང་ན། །
སྡིག་པའི་རྣམ་སྨིན་ཡོད་པར་ཐེ་ཚོམ་ཞིག་སྐྱེས་སོ། །
སྐུ་ཕྲེང་སྔ་མས་བྱམས་དང་སྙིང་རྗེ་དག་བསྒོམ་ཡང༌། །
སྐྱེ་བ་ད་ཐེངས་འདོད་ཡོན་ལོངས་སྤྱོད་ཀུན་བསམས་ཤིང་། །
ཆགས་སྡང་ང་རྒྱལ་ཆེ་བའི་སྤྲུལ་སྐུ་དེ་མཐོང་ན། ། །
བྱང་ཆུབ་སེམས་དཔའ་ཡོད་པར་ཐེ་ཚོམ་ཞིག་སྐྱེས་སོ། །
སྐུ་ཕྲེང་སྔ་མ་འཆད་རྩོད་རྩོམ་གསུམ་ལ་མཁས་ཀྱང་། །
སྐྱེ་བ་ད་ཐེངས་ཟབ་རྒྱས་གཞུང་ལུགས་ཀྱི་དོན་ལ། །
ཚིག་སྤྱིའི་གོ་བ་མེད་པའི་སྤྲུལ་སྐུ་དེ་མཐོང་ན། །
ལས་འབྲས་ཕྱི་བཞིན་འབྲང་བར་ཐེ་ཚོམ་ཞིག་སྐྱེས་སོ། །
སྐུ་ཕྲེང་སྔ་མ་ཁས་བླངས་ཚུལ་ཁྲིམས་ནི་གཙང་ཞིང་། །
ཚ་གྲང་བཀྲེས་སྐོམ་དཀའ་སྤྱད་བཟོད་པ་ལ་གོམས་ཀྱང་། །
སྐྱེ་བ་ད་ཐེངས་ཚུལ་འཆལ་སྤྲུལ་སྐུ་དེ་མཐོང་ན། །
དམ་ཆོས་རྣལ་མ་ཡོད་པར་ཐེ་ཚོམ་ཞིག་སྐྱེས་སོ། །
8)



སྐུ་ཕྲེང་སྔ་མ་སྒོ་གསུམ་བག་ཡོད་ཀྱིས་འཚོ་ཡང་། །
སྐྱེ་བ་ད་ཐེངས་ཁྲེལ་དང་ངོ་ཚ་དག་མེད་པར་། །
བསྟན་འཛིན་གྲལ་དུ་ཆུད་པའི་སྤྲུལ་སྐུ་དེ་མཐོང་ན། །
སྐྱེས་ཆེན་དམ་པ་ཡོད་པར་ཐེ་ཚོམ་ཞིག་སྐྱེས་སོ། །
སྒྲུབ་པ་སྙིང་བོར་མཛད་པའི་ཕྱག་ལེན་ཙམ་མི་ཤེས། །
ཅ་ཅོ་ལོང་གཏམ་སྨྲ་བས་ཉིན་ཞག་ཆུད་གཟོན་ཡང་། །
འདི་ཕྱིའི་སྐྱབས་གནས་འཛིན་པའི་སྤྲུལ་སྐུ་དེ་མཐོང་ན། ༑
མི་ཡུལ་རྒྱལ་ཚབ་ཡོད་པར་ཐེ་ཚོམ་ཞིག་སྐྱེས་སོ། །
གཞན་གྱི་ལེགས་ཉེས་བརྟག་པའི་ཕྱག་མོ་ནི་གཟིགས་ཀྱང་། །
རང་ཉིད་འཇུག་ལྡོག་བྱ་བའི་བླང་དོར་ལ་རྨོངས་བློ། །
ལྷན་སྐྱེས་གཤིས་སུ་གྲུབ་པའི་སྤྲུལ་སྐུ་དེ་མཐོང་ན། །
མ་འོངས་མངོན་མཁྱེན་ཡོད་པར་ཐེ་ཚོམ་ཞིག་སྐྱེས་སོ། །
ཉིན་མོར་དད་ལྡན་རྣམས་ལ་མཇལ་ཁ་ནི་འཇོག་ཀྱང་། །
མཚན་མོར་ཆུང་མའི་ལག་ནས་འགྲམ་ལྕག་རང་ཉོ་བའི། །
བུ་ཕྲུག་མང་པོའི་ཤུ་རྒན་སྤྲུལ་སྐུ་དེ་མཐོང་ན། །
འཁོར་བ་སྡུག་བསྔལ་ཡིན་པར་ཐེ་ཚོམ་ཞིག་སྐྱེས་སོ། །
གྲོལ་བ་ཐར་བ་དོན་དུ་གཉེར་རོ་ནི་ཟེར་བཞིན། །
བུ་དང་ཆུང་མར་འདོད་ཡོན་ལོངས་སྤྱོད་དག་འཚོལ་བར། །
ཉིན་མཚན་གཉིས་ཀར་འབད་པའི་སྤྲུལ་སྐུ་དེ་མཐོང་ན། །
_81



ཐར་འདོད་སྐྱེས་བུ་ཡོད་པར་ཐེ་ཚོམ་ཞིག་སྐྱེས་སོ། །
དངུལ་དང་རྒྱུ་ནོར་མཐོང་ན་ཧོབ་ཤ་ནི་ལངས་ཤིང༌། །
མི་ཆོས་བླ་མའི་རྫུན་གྱིས་ཕྱུག་པོ་ཀུན་བསླུས་ཏེ། །
རླངས་འཁོར་ལ་སོགས་ཉོ་བའི་སྤྲུལ་སྐུ་དེ་མཐོང་ན། །
འགྲོ་དོན་སྒྲུབ་མཁན་ཡོད་པར་ཐེ་ཚོམ་ཞིག་སྐྱེས་སོ། །
སྐུ་ཕྲེང་སྔ་མས་དབེན་གནས་བསྟེན་པ་ལ་བརྩོན་ཡང༌། །
སྐྱེ་བ་ད་ཐེངས་ཆོས་དང་དགོན་པ་དག་བོར་ནས། །
གྲོང་དང་གྲོང་ཁྱེར་འཁྱམ་པའི་སྤྲུལ་སྐུ་དེ་མཐོང་ན། །
ཡང་སྲིད་རྣམ་དག་ཡོད་པར་ཐེ་ཚོམ་ཞིག་སྐྱེས་སོ། །
ཀུན་གྱིས་གཙུག་ཏུ་བཀུར་ཡང་རང་རྒྱུས་ནི་ཤེས་བཞིན། །
སྟོང་འུར་ལངས་པའི་མགོ་བོ་ནམ་མཁའ་ལ་བཏེགས་ཏེ། །
རྫུན་འགེབས་གཡོ་སྒྱུས་འཚོ་བའི་སྤྲུལ་སྐུ་དེ་མཐོང་ན། །
བསྟན་འཛིན་སྐྱེ་བོ་ཡོད་པར་ཐེ་ཚོམ་ཞིག་སྐྱེས་སོ། །
ད་ལྟའི་སྤྲུལ་སྐུ་ལ་ལ་དབང་ཆ་ལ་སྲེད་ཅིང་། །
སྤྲུལ་སྐུ་ལ་ལ་གཞན་གྱི་རྒྱུ་དངུལ་ལ་ཞེན་པ། །
སྤྲུལ་སྐུ་ལ་ལ་ཆང་དང་རྒྱ་མོ་ལ་དགའ་བ། །
ཞིབ་ཏུ་བརྟག་ན་བསྟན་པ་བཤིག་བྱེད་ཅིག་ཡིན་ནོ། །
སྤྲུལ་སྐུ་ཞེས་པའི་མཚན་སྙན་གོ་འཕང་དག་ཐོབ་ཀྱང་། །
སེམས་ཀྱི་རྟ་རྒོད་ཁ་ལོ་འཆུན་པོ་རང་མེད་པར། །
82



ཅི་བྱས་འཁོར་བའི་རྒྱུར་སོང་སྤྱོད་ངན་ལ་བརྟེན་ནས། །
བསྟན་པ་ཕྱི་ནས་མི་འཇིག་ནང་ཁུལ་ནས་འཇིག་གོ།
སྤྱོད་ལམ་ངན་ན་སྤྲུལ་སྐུ་མང་བ་ཡིས་ཅི་ཕན། །
དམ་ཚིག་ཉམས་ན་གྲྭ་ཚོགས་རྒྱས་པ་ཡིས་ཅི་ཕན། །
བསྟན་པ་བརླག་ན་དགོན་སྡེ་བཞེངས་པ་ཡིས་ཅི་ཕན། །
དེང་འདིར་ཕན་མེད་གནོད་པའི་བྱ་བྱེད་རང་མང་ངོ༌། །
འདི་ནི་སྙིགས་མའི་དུས་སུ་བྱུང་བ་ཡི་ཆོ་འཕྲུལ། །
སེམས་ཅན་བསོད་ནམས་ཟད་པའི་རྟགས་མཚན་ཞིག་ཡིན་གྱི། །
སྔོན་བྱོན་དམ་པའི་ཁྲི་ཐོག་འགྱིང་བ་ཡི་སྤྲུལ་སྐུས། །
སྙིགས་མའི་དུས་ཀྱི་མཛད་པ་བསྟན་པ་རང་མིན་ནོ། ：
དམ་ཉམས་སྤྲུལ་སྐུ་སྔར་ལས་ཇེ་མང་དང་ཇེ་མང༌། །
དམ་ཚིག་བསྲུང་མཁན་སྔར་ལས་ཇེ་ཉུང་དང་ཇེ་ཉུང་། །
མང་ཉུང་དབྱེ་བ་ཆུ་ནང་ཟླ་རིས་ལྟར་གསལ་བའི། །
ལྔ་བདོ་སྙིགས་མའི་རང་མཚང་བརྡོལ་བ་དེ་མཐོང་ངམ། །
ཐུན་མོང་ལམ་སྦྱངས་སྔོན་དུ་སོང་བ་ནི་མེད་ཅིང༌། །
གཞུང་དོན་ལྟ་བར་བྱེད་པའི་བློ་མིག་ཀྱང་མ་ཕྱེ། །།
ཆོས་ཀྱི་ངག་འདོན་ཅུང་ཙམ་བྱང་བ་ཡི་སྤྲུལ་སྐུ། །
ཆོས་ཀྱི་རྒྱལ་པོའི་གྲལ་དུ་འཚང་བ་དེ་མཐོང་ངམ། །
གཞི་དང་ཁང་ཁྱིམ་ལས་ཀྱི་སྒྱུ་མ་ཡི་རྫུ་འཕྲུལ། །
83



མཚན་དང་སྙན་གྲགས་དོན་མེད་སྟོང་སྐད་ཀྱི་འབྲུག་སྒྲ། །
གཉེན་དང་མཛའ་བཤེས་སྐད་ཅིག་འགྲོགས་པ་ཡི་མགྲོན་པོ། །
ཡུན་རིང་མི་རྟག་པ་དེ་ཁྱེད་རྣམས་ཀྱིས་མཁྱེན་ནམ། །
དམ་པའི་ཆོས་ཀྱི་རྩ་བ་བསམ་པ་ཡི་བཟང་ངན། །
དམ་པའི་ཆོས་ཀྱི་སྒོ་འབྱེད་རྣམ་དག་གི་ཐོས་པ། །
དམ་པའི་ཆོས་སུ་སོང་ཚད་འདི་སྣང་གི་ཞེན་ལོག།
ཡིན་ཞེས་གསུངས་པ་ཁྱེད་ཅག་རྣམས་ཀྱིས་ནི་ཐོས་སམ། །
ལེགས་ཚོགས་ཀུན་གྱི་རྩ་བ་དྲིན་ཅན་གྱི་བླ་མ། །
ཡོན་ཏན་ཀུན་གྱི་གཞི་རྟེན་རྣམ་དག་གི་ཚུལ་ཁྲིམས། །
དངོས་གྲུབ་ཀུན་གྱི་རྩ་བ་དམ་ཚིག་རང་ཡིན་པས། །
གཏན་གྱི་བདེ་བ་འདོད་ན་དེ་དག་ལ་དགོངས་ཤིག།
སྤྱིར་ན་ད་ལྟའི་བོད་ཀྱི་བླ་མ་དང་སྤྲུལ་སྐུ། །
པལ་མོ་ཆེ་ཞིག་བསྟན་འཛིན་ཚད་ལྡན་ནི་ཡིན་ཡང་། །
དེ་ཡི་ཁྲོད་ཀྱི་རྙེད་བཀུར་སྙན་གྲགས་ལ་ཆགས་པའི། །
སྤྲུལ་སྐུ་རྫུན་མ་རྣམས་ལ་ཁབ་གཙགས་ཤིག་བྱས་སོ། །
84



དཀར་ནག་གི་ཁྱད་པར།
ང་ལ་དམིགས་ཡུལ་ཅི་ཡང་མེད་ཅིང་།
གློ་བུར་དུ་ཉི་མ་ངའི་རྒྱབ་ཕྱོགས་སུ་བཞུད་པས། །
ཉེན་ཁ་ག་གེ་མོ་ཞིག་ཡོད་པའི་རྟགས་མཚན་མངོན།
ངས་ང་ལས་གཞན་པའི་ང་ཡིས།
མཚན་ལྗོངས་དང་དུས་ཚོད་ཀྱི་རྩེ་མོ་བརྒྱུད་དེ།
ཁ་ཏིག་ཆེ་བའི་གྲིབ་བསིལ་འཇིབ་པ་མཐོང༌།
ངས་རང་ཉིད་ཀྱི་ལག་པ་དེ་གར་མེད་པར།
ས་གཞི་ཆེན་པོའི་ནག་མདོག་གི་ཕུགས་སུ་ཡོད་པ་མཐོང་བས།
རུས་བཀྲ་སྐམ་པོའི་མེ་ཏོག་གི་ཚོམ་བུ་རྣམས་གྱེན་དུ་བསྒྲེངས་ཏེ།
ཡུལ་ལུགས་ཀྱི་ཁྲོད་དུ་གནས་པའི་ཚོ་བ་རྣམས་ལ།
སྔོན་བྱོན་མེས་པོ་ཀུན་གྱི་རྣམ་ཤེས་སྤྱན་འདྲེན་ཞུ་རུ་བཅུག
ངས་ཉི་འོད་ཀྱི་འོག་ཏུ་རིམ་གྱིས་རྒས་པའི་མཁར་རྙིང་ཞིག་དང༌།
གབ་ཚིག་ ཐམས་ ཅད་ བདུད་ རྩི་ ཆང་ གི་ ནང་ དུ་ སྦོས་ པ་ རྣམས་



མཐོང་བར་གྱུར།
ངས་རོལ་དབྱངས་ཀྱི་འགྱུར་ཁུགས་ཤིག་གིས་ལུག་ལྤགས་ཀྱི་སྟེང་དུ་
ཡོངས་སུ་ཁྱབ་དུས།
གླུ་བ་ཞིག་གིས་མེ་དཔུང་ལྟ་བུའི་ལྕེ་རྩེ་ཤུགས་ཀྱིས་གཡོ་བཞིན། །
མངོན་སུམ་ ལས་ ཐོལ་ གྱིས་ བརྒལ་ བའི་ རྟེན་ ས་ ཞིག་ འཚོལ་ བ་
མཐོང་།
ང་རང་དེ་ག་ར་མེད་པའི་རྒྱུ་མཚན་ཅི་ཞིག་ཡིན་ཞེ་ན།
ད་དུང་ང་ལས་གཞན་པའི་ང་ཞིག་ཡོད་པའི་རྐྱེན་གྱིས།
དེ་ལས་ལོག་པའི་ཕྱོགས་སུ་ཁ་གཏད་ནས་དལ་གྱིས་སོང་།



རྩོད།
ད་ལྟའི་དུས་སུ་བོད་ཀྱི་ཡུལ་དུ་རྩོད་པའི་བྱ་བ་མང་དུ་མཆིས། ；
བཟང་དང་རྒྱལ་ཁ་མི་རྩོད་ངན་དང་ཕམ་ཁ་རྩོད་པར་བློ་ཁ་ཕྱོགས། །
ཕྱི་དགྲར་མི་འཛེམ་ནང་གི་གཉེན་ལ་དོགས་བཞིན་ཁ་རྩོད་འཁོན་འཛིང་
བྱེད། །
སྤྱི་དོན་མི་བསྒྲུབ་སྒེར་དོན་གཉེར་སླད་གཉེན་རྣམས་དགྲ་རུ་བརྩིས་ཏེ་
རྩོད། །
རང་མགོ་ མ་ འཁྱོང་ རྗེས་ ལུས་ གྱུར་ ནས་ འཚོ་ བའི་ ཉམ་ ཐག་ བོད་ མི་
རྣམས། །
མཐུན་སྒྲིལ་མི་བྱེད་ཕྱོགས་སུ་ ལྟུང་ནས་ ནང་ལ་དོན་མེད་ རྩོད་བཞིན་
དུ། །
ཉིན་མཚན་འདའ་བའི་ཚུལ་ ལ་ གཟིགས་ ཏེ་ ནམ་ མཁའི་ ལྷ་ ཡང་དུ་བ་
འདི། །
རྒྱུན་ གྱི་ མཆོག་ ཏུ་ རློམ་ པ་ འདི་ ཀོ་ བླུན་ པོའི་ གཤིས་ ལུགས་ ཉིད་ དུ་
མཐོང་། །
87



བླ་སྤྲུལ་རྣམས་ཀྱིས་ཉམས་ལེན་མི་བྱེད་ཆོས་ཀྱི་ཁྲི་ཡི་མཐོ་དམའ་རྩོད།།
མཁས་ པ་ རྣམས་ ཀྱིས་ ལྔ་ རིག་ མི་ དཔྱོད་ ཕན་ ཚུན་ ཡོན་ ཏན་ ཆེ་ ཆུང་
རྩོད། །
དཔོན་པོ་རྣམས་ཀྱིས་འབངས་ལ་ཞབས་འདེགས་མི་སྒྲུབ་ཐོབ་དང་གོ་
གནས་རྩོད ། །
ཀྱི་ཧུད་རྩོད་པའི་སྲོལ་ངན་འདི་ནི་དུས་དང་བསྐལ་བ་ནམ་ཞིག་ཞི། །
དགེ་རྒན་ རྣམས་ ཀྱིས་ གཞུང་ ཟབ་ མི་ ཁྲིད་ ཕྲག་ དོག་ བྱེད་ བཞིན་ སྙན་
གྲགས་རྩོད། །
སློབ་མ་རྣམས་ཀྱིས་གཞུང་ལུགས་མི་སློབ་ ཧབ་ཐོབ་རྒྱག་བཞིན་ མཛེས་
མར་རྩོད། །
ལས་བྱེད་རྣམས་ཀྱིས་གཞུང་དོན་མི་སྒྲུབ་དངུལ་དང་རྒྱུ་ནོར་མང་ཉུང་
རྩོད། །
ཀྱི་ཧུད་རྩོད་པའི་སྲོལ་ངན་འདི་ནི་དུས་དང་བསྐལ་བ་ནམ་ཞིག་ཞི: །
འབྲོག་པ་རྣམས་ཀྱིས་ཚན་རིག་ལག་རྩལ་མི་སློབ་རྩྭ་ས་ཆུ་སར་རྩོད། །
རོང་བ་རྣམས་ཀྱིས་ཕྱུག་འགྱུར་ལམ་བུ་མི་འཚོལ་ཁྱིམ་མཚེས་བར་གྱུང་
རྩོད། །
གྲྭ་པ་རྣམས་ ཀྱིས་མཚན་ཉིད་མི་རྩོད་ ལྟོ་ གོས་ ཁང་ གསུམ་ ལེགས་ ཉེས་
རྩོད། །
ཀྱི་ཧུད་རྩོད་པའི་སྲོལ་ངན་འདི་ནི་དུས་དང་བསྐལ་བ་ནམ་ཞིག་ཞི། །
ཡོན་བདག་རྣམས་ཀྱིས་དགེ་བ་མི་སེམས་སྙན་གྲགས་ཐོབ་སླད་ ཨ་ མཆོད་
རྩོད། །



ཨ་མཆོད་རྣམས་ཀྱིས་ རྒྱུ་ འབྲས་ མི་ བརྩི་ སྐྱེས་ དང་ ཁ་ ཟས་ བཟང་ངན་
རྩོད། །
མི་སེར་རྣམས་ཀྱིས་ རྒྱུ་དངུལ་མི་ འཚོལ་ སྟོབས་ དང་ ཕྱུག་ པོའི་ ངོ༌ ཐང་
རྩོད། །
ཀྱི་ཧུད་རྩོད་པའི་སྲོལ་ངན་འདི་ནི་དུས་དང་བསྐལ་བ་ནམ་ཞིག་ཞི། །
རྒན་རྒོན་རྣམས་ཀྱིས་དགེ་བ་མི་སྒྲུབ་ཕྱི་ནང་བར་གྱི་ཆགས་སྡང་རྩོད། །
ཕོ་གསར་རྣམས་ཀྱིས་བཟང་ལ་མི་སློབ་ཤོ་དང་རྒྱུན་གྱི་སྔ་གཞུག་རྩོད། །
མོ་གཞོན་རྣམས་ཀྱིས་རང་ལུས་མི་གཅེས་ སྟོབས་ལྡན་ཚོང་པ་ ཐོབ་ཤོར་
རྩོད། །
ཀྱི་ཧུད་རྩོད་པའི་སྲོལ་ངན་འདི་ནི་དུས་དང་བསྐལ་བ་ནམ་ཞིག་ཞི། །
འཇོག་མེད་སྐྱེས་པས་ཁྱིམ་ཚང་མི་སྐྱོང་ཆང་དང་མཛེས་མའི་ལེགས་ཉེས་
རྩོད། །
ཁྲེལ་མེད་ ཚོང་ པས་ ལས་ དང་ རྒྱུ་ འབྲས་ མི་ བརྩི་ ཁེ་ སྤོགས་ མང་ ཉུང་
རྩོད། ：
ཁྱོ་ཤུག་དག་གིས་ཕ་མར་མི་གུས་ཕྱོགས་སུ་ལྷུང་བའི་བསམ་ཚུལ་རྩོད། །
ཀྱི་ཧུད་རྩོད་པའི་སྲོལ་ངན་འདི་ནི་དུས་དང་བསྐལ་བ་ནམ་ཞིག་ཞི! །།
བོད་མི་རྣམས་ཀྱིས་ཆོལ་གསུམ་སྤྱི་མཐུན་མི་གཉེར་ས་ཕྱོགས་ཡུལ་ཕྱོགས་
རྩོད། །
བན་བོན་གཉིས་ཀྱིས་མཐུན་ཕྱོགས་མི་འཚོལ་གྲུབ་མཐའི་བར་གྱི་དབྱེ་
བར་རྩོད། །
དཔྱོད་ལྡན་རྣམས་ཀྱིས་བདེན་རྫུན་མཐའ་ལ་མི་དཔྱོད་ལྟ་བ་གསར་རྙིང་



རྩོད། །
ཀྱི་ཧུད་རྩོད་པའི་སྲོལ་ངན་འདི་ནི་དུས་དང་བསྐལ་བ་ནམ་ཞིག་ཞི། །
ཉིན་རེ་བཞིན་དུ་རྩོད་པ་བྱེད་བཞིན་བོད་ཀྱི་ལ་རྒྱ་ཡོངས་སུ་ཉམས། །
ཉིན་ རེ་ བཞིན་ དུ་ རྩོད་ པ་ བྱེད་ བཞིན་ བོད་ ཀྱི་ སྤྱི་ དོན་ གཏན་ ནས་
བརྗེད། །
ཉིན་རེ་ བཞིན་ དུ་ རྩོད་ པ་ བྱེད་ བཞིན་ ཡབ་ མེས་ ཤུལ་ བཞག་ དགྲ་ ལ་
བརྫངས། །
ཀྱི་ཧུད་རྩོད་པའི་སྲོལ་ངན་འདི་ནི་དུས་དང་བསྐལ་བ་ནམ་ཞིག་ཞི། །
ཉིན་རེ་བཞིན་དུ་ རྩོད་ པ་བྱེད་བཞིན་ བོད་ཀྱི་ཕུགས་བསམ་ལྷག་མེད་
བཅོམ། །
ཉིན་ རེ་ བཞིན་ དུ་ རྩོད་ པ་ བྱེད་ བཞིན་ བོད་ ཀྱི་ ནང་ མཐུན་ ཞོ་ ལྟར་
དཀྲུགས། །
ཉིན་རེ་བཞིན་དུ་རྩོད་པ་བྱེད་བཞིན་ནང་ལ་ཁྲག་གི་འཁོར་ལོ་བསྐོར། །
ཀྱི་ཧུད་རྩོད་པའི་སྲོལ་ངན་འདི་ནི་དུས་དང་བསྐལ་བ་ནམ་ཞིག་ཞི། །
ཉིན་རེ་བཞིན་དུ་རྩོད་པ་བྱེད་བཞིན་ཕྱི་ཡི་དགྲ་བོ་ཁྱིམ་དུ་འཛུལ། །
ཉིན་རེ་ བཞིན་ དུ་ རྩོད་ པ་ བྱེད་ བཞིན་ ནང་ གི་ མཐུན་ སྒྲིལ་ ད་གྲ་ ལྟར་
བཅོམ། །
ཉིན་རེ་བཞིན་དུ་ནང་རྩོད་བྱེད་བཞིན་ཕ་ས་གཞན་གྱི་ལག་ཏུ་ཤོར། །
ཀྱི་ཧུད་རྩོད་ང་འི་སྲོལ་ངན་འདི་ནི་དུས་དང་བསྐལ་བ་ནམ་ཞིག་ཞི། །
ཁ་ནས་བོད་ཀྱི་ལ་རྒྱུ་བརྗོད་ཀྱང་གལ་ལ་ཐུག་དུས་སྒེར་ཕན་རྩོད། །
90



བྱང་ཆུབ་ཉིད་དུ་ སེམས་ པ་ བསྐྱེད་ ཀྱང་ གལ་ལ་ཐུག་ དུས་གྲུབ་ མཐའ་
རྩོད། །
ལར་ཞེན་ཆེ་བའི་རྣམ་འགྱུར་སྟོན་ཡང་ གལ་ལ་ ཐུག་ དུས་ ཕྱོགས་ ལྷུང་
རྩོད། །
ཀྱི་ཧུད་རྩོད་པའི་སྲོལ་ངན་འདི་ནི་དུས་དང་བསྐལ་བ་ནམ་ཞིག་ཞི། །
ཀ་ཡེ་ བསམ་ མེད་ ཁྱོད་ཚོས་ ནང་རྩོད་ བྱེད་ བཞིན་ཉིན་མཚན་འཁྱོལ་
ལགས་སམ། །
རང་ཉིད་དམུལ་བའི་སྒོ་ རྩར་ བསླེབས་ཀྱང་ད་དུང༌ གཉིད་ལས་མི་ སད་
དམ། །
ཉིན་རེར་ ཁ་ ཐོར་དགུ་ ཐོར་གྱུར་ཀྱང་ད་དུང་ རྩོད་མཚམས་མི་འཇོག་
གམ། །
རང་དབང་ཤོར་ ནས་ ཉམ་ ཐག་ གྱུར་ ཡང་ ད་ དུང་ ནང་ རྩོད་ མི་ སྤོང་
ངམ། །



ལྷིང་འཇགས་ཀྱི་མཐོ་སྒང་།
ཉིན་ཞིག་ང་རང་མཐོ་སྒང་དུ་ལངས་ཏེ།
རྒྱང་རིང་གི་གནས་སུ་བལྟས་པ་ན།
མཁའ་མཐའ་ན་སྤྲིན་དཀར་ཐ་ཐོར་དལ་བུར་རྒྱུ་ཞིང་།
ས་སྟེང་ན་ཆུ་ཀླུང་གཡུ་འབྲུག་གཟུགས་ཀྱིས་བཞུར།
ཨེ་མ་མཐོ་སྒང་ནི་གནམ་སྔོན་ས་ལ་ལྷུང་བ་དང་མཚུངས། །
ཅི་འདྲའི་ཕ་མཐའ་དམིགས་སུ་མེད་པ་ཞིག་ཡིན་ན།
དེ་འདྲའི་ལྷིང་འཇགས་ཤིག་ཡིན་ཞེས་པ་ནི་བདེན་པར་འདུག་སྟེ།
ལྷིང་འཇགས་ནི་ས་ལ་འཁྱིལ་བའི་ཉི་འོད་དང་མཚུངས།
ལྷིང་འཇགས་ནི་གཉིད་དུ་ཡུར་པའི་ནམ་མཁའ་དང་མཚུངས།
ཕྱག་ཏུ་ལྕག་ཚན་ཐོགས་པའི་ཕ་མེས་ཡང་མེས་རྣམས། །
གཅན་གཟན་མང་བའི་ནགས་ཚལ་འདི་ལས་ཕྱི་རོལ་དུ་མཆོང་སྟེ།
སྔོ་བསངས་ཀྱི་ནམ་མཁའ་དང་མཐའ་བྲལ་གྱི་རྩྭ་ཐང་མཐོང་བར་
གྱུར། །
གཡུ་མདོག་གི་ནགས་ཚལ་དང་ཟབ་ཡངས་ཀྱི་རྒྱ་མཚོ་མཐོང་
བར་གྱུར།
དེ་ལྟར་གོམ་པའི་འདེགས་འཇོག་བསྒྱུར་ནས།



ས་ སྟེང་དུ་འཕྲེད་དུ་ཉལ་བའི་མདོ་དབུས་མཐོ་སྒང་གི་གཞུང་ལམ་
དང་།
མཐའ་བྲལ་མཁའ་དབྱིངས་སུ་འཕུར་ལྡིང་རྩེན་པའི་ གནམ་གྲུའི་
ཕྱོགས་སུ་བསྐྱོད། །
དེའི་ཕྱིར་འདབ་བརྒྱ་རྣམ་པར་གྲོལ་བའི་གངས་རྒྱན་པད་མ་དང༌།
མཛེས་སྡུག་ཡོངས་སུ་རྫོགས་པའི་བསྐལ་བཟང་མེ་ཏོག་གཉིས།
ཁྱོད་ཀྱི་སྐྱེས་འབྲས་ཀྱི་ཡོན་ཏན་མཚོན་བྱེད་ཀྱི་མཚུངས་དཔེ་མིན།
ཁྱོད་ནི་བབ་ཆགས་གཞུང་དྲུང་མུ་མཐའ་མེད་པ་ཞིག་ཡིན་པས། །
བློ་རྒྱ་ཆེ་བའི་ཕ་རྒན་གྱི་བྲང་གཞུང་དང་ཉེ་བར་མཚུངས་ཀྱང༌།
གསོམ་དཀར་སྡོང་པོ་དང་ལྷ་ཤིང་ཤུག་པ་གཉིས་མ་གཏོགས།
མི་རབས་ནས་མི་རབས་བར་བཅུ་དྲུག་གི་ལང་ཚོ་
རྒྱུས་པ་སུ་ཞིག་ཡོད་དམ།
ཁྱོད་ནི་གསོམ་དཀར་སྡོང་པོ་དང་ལྷ་ཤིང་ཤུག་པ་ལྟར་
མཐོ་སྒང་དུ་ལངས་པས།
ཁྱོད་ཀྱི་གཟི་བརྗིད།
བབ་ཆགས་པའི་ཤ་ཚུགས།
ཆགས་སྡང་མེད་པའི་མིག་མདངས་ཀྱིས།
ཆགས་སྡང་གིས་མནར་བའི་སེམས་ཅན་མང་པོ་ཞིག་
བསྐྱབས་པས། །
ཁྱོད་རང་ཇི་ལྟར་དབུལ་ཡང་སྤོབས་པ་གཟེངས་སུ་མཐོ།
ཁྱོད་རང་ཇི་ལྟར་རྒུད་ཀྱང་སྙན་གྲགས་གླིང་ལ་ཁྱབ།
ཁྱོད་རང་ཇི་ལྟར་ཐ མ་ཡང་སྙིང་སྟོབས་རླབས་ལྟར་འཕྱུར།
རྒྱ་མཚོ་ནི་ཤིན་ཏུ་རྒྱང་ཐག་རིང་བའི་གནས་སུ་འཁྱིལ་ན་ཡང་།
མཐོ་སྒང་ནི་ཧ་ཅང་ཉེ་བའི་ལུས་ཀྱི་འགྲམ་དུ་ཡོད། །
རྒྱ་མཚོ་དང་མཐོ་སྒང་གང་ཞིག་ཡིན་ན་ཡང་། །
93



ཚང་མ་ཐང་ཆེན་གྱི་བུ་ཕྲུག་ཡིན་པས། །
ཁྱོད་ཀྱིས་སྒལ་བའི་སྟེང་དུ་ཁུར་ནས་རི་རྩེར་འཛེགས་ཤིང་།
གནམ་ས་འདྲེས་པའི་གྲུ་ཟུར་ཞིག་ཏུ་བཞག་སྟེ་རྒྱུད་འཕེལ་དུ་བཅུག
མཐོ་སྒང་ན་ཚོད་ཆུང་བའི་དུས་སུ།
ཁྱེའུ་ཞིག་དང་འདྲ་བར་ཁྱོད་ཀྱི་མགྲིན་ལ་འཁྱུད་པར་བྱེད།
བཅུ་དྲུག་གི་ལང་ཚོ་རྫོགས་པའི་དུས་སུ།
ཁྱོད་ཀྱིས་ཆགས་ཞེན་མེད་པར་སྐྱེལ་ཐུང་བྱས་ནས།
ཆ་རྒྱུས་མེད་པའི་རྒྱལ་ཁམས་འགྲིམ་པར་མངགས།
འཇིག་རྟེན་གྱི་ཆོས་གང་ཞིག་ཡིན་ཀྱང་ཁྱོད་ལ་དགའ་སྟེ། །
ཁྱོད་ཀྱིས་དྲི་བཞོན་ལ་རྐང་རྩེད་སྤོ་ལོ་རྒྱག་པའི་བྱིས་པ་ལྟར།
ཡར་མར་ཀུན་ལ་རྒྱུ་བའི་རང་དབང་ཅི་དགར་སྟེར།
ཁྱོད་ཀྱིས་ཆུ་ཀླུང་མཛེས་པར་ཤད་ནས། །
སྐྲའི་ལན་བུ་ལྡན་པའི་སྒེག་མ་ཞིག་ཏུ་བསྒྱུར་པས།
དར་དིར་སྒྲོག་པའི་བུང་བ་དང་སྐད་སྙན་འབྱིན་པའི་
ཁུ་བྱུག
ས་གཞིའི་ཕང་བའི་གཞུང་ལམ་དང་གློག་ནུས་
འདྲེན་པའི་སྐུད་པ། །
མཁའ་ན་འཕུར་བའི་ལྕགས་བྱ་དང་ས་ན་
རྒྱུགས་པའི་རླངས་འཁོར་སོགས་
ཁྱོད་ལ་རབ་ཏུ་དགའ་བ་ཡིན།
ཁྱོད་རང་ཐམས་ཅད་ལ་སྙོམས་པར་དགའ་ཞིང་།
ཀུན་ལ་ཕ་མཐའ་ཡངས་པའི་རང་དབང་བཀའ་
དྲིན་དུ་བསྩལ་པས།
ཁྱོད་ནི་སྒེར་སེམས་མེད་པ་ཞིག་ཡིན་ན་ཡང་།
རང་ཉིད་ངོམ་འཕྱར་བྱེད་པ་ཞིག་གཏན་ནས་མིན།



ཁྱོད་ནི་མིའི་འགྲོ་བའི་ཆེས་ཐོག་མའི་དུས་ཀྱི་བསྟི་གནས་
ཡིན་ཞིང་།
ནགས་ཚལ་དང་རྩྭ་ཐང་ནི་ཁྱོད་ཀྱི་ལྕགས་རི་ཡིན་པས།
སྒྲོ་ལྡན་དང་རྟ་ནོར་ལུག་གསུམ་གང་ཞིག་ཡིན་ཀྱང་།
ཁྱོད་ཀྱི་ལག་སོར་གྱི་སྲུབས་ཀའི་བར་དུ་འཕུར་ཞིང་རྒྱུ།
ཚང་མ་མཐོ་སྒང་ནས་འཕུར་ཞིང་།
ཚང་མར་མཐོ་སྒང་དུ་ངལ་གསོ་ཐོབ་པས།
མི་རྣམས་ཀྱི་ཁྱིམ་ཚང་རེ་རེ་དང་མལ་ས་རེ་རེ།།
བྱམས་ལྡན་གྱི་ཨ་མ་རེ་རེ་དང་གྲོགས་པོ་རེ་རེ།
སྙིང་སྡུག་གི་མཛའ་མོ་རེ་རེ་བཅས་ཀྱི་ཕང་བ་ནི།
ཕ་མཐའ་གཞལ་དུ་མེད་པའི་མཐོ་སྒང་ཞིག་ཡིན
ཆེས་ཕ་མཐའ་བྲལ་བ་ནི། ཧ་ཅང་ལྷིང་འཇགས་ཤིག་ཡིན་ཞེས་པ་བདེན་
པར་འདུག
མཐོ་སྒང་། ལྷིང་འཇགས་ཀྱི་མཐོ་སྒང་ལགས།
རྩྭ་ཐང་གིས་མི་རྣམས་ལ་རང་གཤིས་ཤིག་བྱིན་པ་ཡིན།
ཁྱོད་ཀྱིས་མི་རྣམས་ལ་བཅུད་ལྡན་གྱི་ནུ་ཞོ་བྱིན་པ་ཡིན།
སྲིད་གསུམ་གཡོ་བའི་འབྲུག་སྒྲ་ལྡིར་བ་དང༌།
ཚད་རིམ་བདུན་གྱི་ས་འགུལ་བྱུང་བ་ན།
ཁྱོད་མ་གཏོགས་མི་སྐྲག་མཁན་གཅིག་ཀྱང་མེད་ལ།
དྲོད་སྐྱིད་ཀྱི་འོད་སྟོང་འགྱེད་པའི་ཉི་མ།
མུན་སེལ་གྱི་སྒྲོན་མེ་འདེགས་པའི་ཟླ་བ།
མཚན་མོ་ཡི་མཁའ་ལ་བརྡལ་བའི་རྒྱུ་སྐར་རྣམས།
ཁྱོད་ཡོད་པའི་དབང་གིས་རབ་དགའི་ཟློས་གར་བསྒྱུར་པ་ཡིན།
སྟོབས་ཤུགས་ཆེན་པོ་ཡོད་པ་ནི་ལྷིང་འཇགས་སེ་གནས།
95



གཏེར་བརྒྱ་མངལ་དུ་འཁུར་བ་ནི་ལྷིང་འཇགས་སེ་གནས།
འབྲས་སྤུངས་ཤིན་ཏུ་ཆེ་བ་ནི་ལྷིང་འཇགས་སེ་གནས།
ཚེ་སྲོག་གྲངས་མེད་པ་ཞིག་ལྷིང་འཇགས་ཀྱི་ཁྲོད་ནས་བྱུང་སྟེ།
ལྷིང་འཇགས་ཀྱི་ཁྲོད་དུ་ཆེར་བསྐྱེད་ཅིང་རྒྱུད་འཕེལ་བཞིན་
ཡོད་པ་སྟེ།
དཔེར་ན་བདག་གི་དགའ་སྤྲོ་དང༌། སྡུག་བསྔལ། བསམ་
གཞིགས་བཅས་དང་མཚུངས། །
དེ་ལྟ་ན་ཡང་མཐོ་སྒང་ཁྱོད་རང་།
དེང་སང་གི་སྙིགས་མ་ལྔ་བདོའི་དུས་འདིར། །
སྔོན་ཐོན་གྱིས་སྤྲུགས་པའི་ས་མཐའ།
རང་དབང་གིས་སྟོང་བའི་བྲག་སྒོང་།
སྟོབས་འབྱོར་གྱིས་སྤངས་པའི་འབྲོག་དགོན།
འཇིག་རྟེན་གྱིས་བོར་བའི་གྲུ་ཟུར་ཞིག་ཏུ།
ཁེར་རྐྱང་གི་གོམ་པ་ཤུགས་ཀྱིས་སྤོ་ཞིང་།
ངལ་དུབ་ཀྱི་སྡུག་བསྔལ་བཟོད་པར་བྱས་ནས།
རྒན་རབས་ཀྱི་ལྷ་སྒྲུང་ཕན་ཚུན་གླེང་བཞིན།
དེང་སང་གི་འདོད་ཚུལ་ཕན་ཚུན་བརྗོད་
བཞིན།
ལྷིང་འཇགས་ཀྱི་མཐོ་སྒང་དུ།
བདག་པོ་མེད་པའི་རི་དྭགས་དང་མཉམ་
དུ་ལྷིང་འཇགས་སེ་གནས་འདུག



གདུང་བའི་སྨྲེ་སྔགས།
བླ་མ་དྲན་གྱུར་འཛུམ་ཞལ་མཐོང་འདོད་ནས། །
ལན་ཀྲོའུ་གྲོང་ཁྱེར་ཕྱོགས་སུ་འོངས་པའི་ཚེ། །
མྱ་ངན་འདས་སོ་ཞེས་པའི་གཏམ་ངན་ཞིག ། །
ཁོ་བོའི་སྒྲ་འཛིན་དབང་བོའི་བུ་གར་ཞུགས། །
ད་དུང་བདེན་རྫུན་དབྱེ་བ་མ་རྟོགས་པར། །
བདག་གིས་འཕྲད་པའི་མི་ཀུན་དྲིས་པའི་ཚེ། །
དགེ་བའི་བཤེས་གཉེན་འཇིག་རྟེན་མི་ཡུལ་ནས། །
དག་པའི་ཞིང་དུ་གཤེགས་པ་བདེན་ནོ་ཟེར། །
དེ་ཚེ་ང་ཡི་སྙིང་ཁམས་རབ་འཁྲིགས་ཤིང་། །
སྐམ་སར་ཐོན་མ་ཐག་གི་ཉ་བཞིན་དུ། །
ལུས་པོ་འ གྲེ་ལྡོག་ཡང་ཡང་བྱེད་དང་ལྷན། །
མཆི་མ་བཞུར་བཞིན་སྨྲེ་སྔགས་འདི་སྐད་བཏོན། །
གངས་རིའི་ལྗོངས་ཀྱི་སྨག་རུམ་གཞིལ་པའི་ཆེད། །
བཅུ་གཉིས་བདག་པོ་ས་གཞིར་བབས་པ་བཞིན། །
ཆོས་ཉིད་བདེན་པའི་དོན་རྟོགས་བླ་མ་ཁྱེད། །



ཉམ་ཐག་སློབ་བུ་དོར་ནས་གང་དུ་གཤེགས། །
བཀའ་དྲིན་གསུམ་དང་ལྡན་པའི་བླ་མ་ཁྱེད། །
ཕྱི་རབས་པ་ཀུན་རིག་གནས་འཇུག་བདེ་བར། །
ཟབ་རྒྱས་གླེགས་བམ་མང་པོ་བརྩམས་བརྩམས་ནས། །
ངལ་གསོ་ཙམ་ཡང་མ་གནང་གང་དུ་གཤེགས། །
གཞན་ཕན་ལས་ལ་གཞོལ་པའི་བླ་མ་ཁྱེད། །
བོད་ཀྱི་རིག་གནས་གཙུག་ལག་སྤེལ་བའི་སླད། །
གནད་ཀྱི་གདམས་ངག་བདུད་རྩིས་གསོས་གསོས་པའི། །
ཉམ་ཐག་སློབ་བུ་དོར་ནས་གུང་དུ་གཤེགས། །
ལེགས་ཉེས་བླང་དོར་རྨོངས་པའི་གདུལ་བྱ་ལ། །
རྣམ་དཔྱོད་རིག་པ་སྟེར་བའི་བླ་མ་ཁྱེད། །
གངས་ཅན་པ་ཡི་དེད་དཔོན་མི་མཛད་པར། །
མགོན་མེད་སློབ་བུ་དོར་ནས་གང་དུ་གཤེགས། །
ཐག་རིང་ཡུལ་དུ་འཚོ་བའི་སློབ་བུ་ངས། །
མགོན་ཁྱེད་མཇལ་བའི་སྟ་གོན་བྱས་བྱས་ཀྱང༌། །
ད་ནི་དག་པའི་ཞིང་དུ་གཤེགས་གྱུར་པས། །
ཀྱེ་མ་ཀྱི་ཧུད་བདག་གི་བསོད་ནམས་དམན། །
ཀྱི་ཧུད་བཅོ་ལྔའི་ཟླ་བ་གཟའ་ཡིས་ཟིན། །
རྒྱུ་མཚོའི་ཕ་རོལ་བགྲོད་པའི་གཟིངས་ཐགི་ཆེད། །
8



ཕྱིན་ཆད་ཨུཏྤལ་དཀར་པོ་སུ་ལ་རེ། །
ངེད་ཅག་ཉ་པ་རྔོན་པས་ཇི་ལྟར་བགྱི། །
ཀྱི་ཧུད་ལྡུམ་རའི་མེ་ཏོག་པད་མ་ཟུམ། །
འཛིན་མའི་རྒྱུན་དུ་གྱུར་པའི་ཆུ་གཏེར་བསྐམས། །
ཕྱིན་ཆད་བུང་བས་སྦྲང་རྩི་གང་ནས་འཚོལ། །
གསེར་མིག་སྐོམ་པའི་གདུང་བ་སུ་ཡིས་སེལ། །
དེ་རིང་ཉིན་ནས་ལས་དམན་སློབ་བུ་བདག །
ཁྱེད་ཞལ་དངོས་སུ་མཇལ་བའི་སྐལ་མེད་ཅེས། །
སྙམ་པའི་ཚེ་ན་མྱ་ངན་མཆི་མའི་རྒྱུན། །
རྨ་ཀླུང་གངྒཱའི་སྲིང་མོར་འདྲེས་ནས་བཞུར། །
ང་ནི་མི་འདུག་མི་འདུག་ཤར་དུ་འགྲོ། །
ཤར་གྱི་ལུས་འཕགས་གླིང་གི་ཕྱོགས་སུ་འགྲོ། །
དྲན་པའི་གདུང་དབྱངས་ལྷང་ལྷང་སྒྲོག་བཞིན་དུ། །
སློབ་དཔོན་དམ་པའི་རྣམ་ཤེས་འགུགས་སུ་འགྲོ། ༈
ང་རང་མི་འདུག་མི་འདུག་ལྷོ་རུ་འགྲོ། །
ལྷོ་ཡི་འཛམ་བུའི་གླིང་གི་ཕྱོགས་སུ་འགྲོ། །
སྐྱོ་བའི་མཆི་མ་ལྷུང་ལྷུང་བསྙིལ་བཞིན་དུ། །
སློབ་དཔོན་དམ་པའི་ཞལ་ཆེམས་གསན་དུ་འགྲོ། །
ང་རང་མི་འདུག་མི་འདུག་ནུབ་ཏུ་འགྲོ། །



ནུབ་ཀྱི་བ་ལང་སྤྱོད་ཀྱི་ཕྱོགས་སུ་འགྲོ། །
གདུང་བའི་སྨྲེ་སྔགས་ལྷང་ལྷང་འབྱིན་བཞིན་དུ། །
སློབ་དཔོན་དམ་པའི་ཞབས་རྗེས་འཚོལ་དུ་འགྲོ། །
ང་རང་མི་འདུག་མི་འདུག་བྱུང་དུ་འགྲོ། །
བྱང་གི་སྒྲ་མི་སྙན་གྱི་ཕྱོགས་སུ་འགྲོ། །
བློ་རྩེ་གཅིག་གིས་གསོལ་བ་འདེབས་བཞིན་དུ། །
སློབ་དཔོན་དམ་པར་གུས་ཕྱག་བགྱི་རུ་འགྲོ། །
ཉིན་མཚན་ཀུན་ལ་བསྐྱོད་ཀྱང་ལམ་མི་ཟད། །
མིག་བརྒྱར་སྤྲུལ་ནས་བལྟས་ཀྱང་ཡུལ་མི་མཐོང༌། །
སློབ་དཔོན་མཚན་ནས་ཡང་ཡང་བོས་ནའང་། །
བྲག་ཅ་ལས་གཞན་ཨ་ལན་སྟེར་མཁན་མེད། །
མྱ་ངན་སྤྲིན་ནག་སྙིང་གི་དབུས་སུ་འཐིབས། །
མཆི་མའི་རྒྱ་མཚོ་མིག་གི་ཁ་ལ་འཁྱིལ། །
དབུགས་རིང་དྲག་རླུང་མགྲིན་པའི་སྦུབས་ལས་ལྡང་། །
ཀྱི་ཧུད་སློབ་དཔོན་གང་དུ་བཞུགས་ལགས་སམ། །
འདི་ནི་བོད་གངས་ཅན་གྱི་དེང་རབས་ཀྱི་མཁས་པའི་གཙུག་རྒྱན་དུ་བསྔགས་པའི་
དགེ་བའི་བཤེས་གཉེན་ཆེན་པོ་མཚན་ བརྗོད་པར་དཀའ་བ་དོན་གྱི་སླད་དུ་མཚན་ནས་
སྨྲས་ན་ཚེ་ཏན་ཞབས་དྲུང་རིན་པོ་ཆེ་འཇིགས་མེད་རིགས་པའི་བློ་གྲོས་ཞེས་མ་ཚན་ཙམ་
གྱིས་ཀྱང་སྲིད་པ་གསུམ་ལ་ཤིས་པ་བསྒྲུབ་པ་ཉིད་སྐུ་མྱ་ངན་ལས་འདས་པ་ཐོས་ནས་སྐྱོ་
བའི་མཆི་མ་བཞུར་བཞིན་བྲིས་སོ། །
j00



གླག་རྒོད།
གངས་ལྷུན་པོའི་གྲིབ་གཟུགས་ཀྱི་ཁྲོད་དུ། །
གྲང་ལྷགས་པ་ལྟོ་རུམ་དུ་བཅུག་སྟེ། །
ལུས་སྒྲོ་སྤུ་ཟིང་ཟིང་དུ་གཟེངས་པའི། །
བྱ་ཐང་རྒོད་ཉི་འོད་ཀྱི་འོག་ཏུ། །
དུས་ངེས་མེད་འཕུར་ལྡིང་ལ་བྲེལ་བཞིན། །
མྱ་ངན་གྱི་དབྱངས། །
ཞེ་སྡང་གི་སྐད། །
ཁོང་ཁྲོ་ཡི་གདངས། །
ལྷང་ལྷང་དུ་སྒྲོག་བཞིན། །
འབྱུང་འགྱུར་ལ་མོས་པ་བཅངས། །
འདུན་པ་ཡི་ཁྲག་གི་རྒྱུན། །
རྩ་ལམ་གྱི་སྦུབས་སུ་རྒྱུ། །
དྭངས་གཙང་གི་ཆུ་ཀླུང་བཞུར་ཡང་། །
སྐོམ་གདུང་གི་མེ་ལྕེས་བསྲེག་པའི། །
འཇིགས་རུང་གི་ལུང་བའི་ཕུགས་འདིར། །
འུ་ཐུག་གི་དབུགས་རིང་ཤོར་སོང་། །
101



མཚན་
ཙེ། །
དགུང་ཉི་མའི་ཚ་ཟེར་གྱི་མིག་གིས། །
ཉམས་རྒུད་པའི་གངས་རི་ཡི་རྩེ་མོའི། །
དཔའ་ཞུམ་མེད་བླ་སྲོག་ལ་གཟིགས་ཏེ། །
དུས་གཏན་དུ་ཟད་མཐའ་ནི་མེད་པའི། །
གྲང་འཁྱག་ཀླུང་དགུ་བརྩེགས་ཀྱི་ནང་ནས། །
ཡར་འཕགས་པའི་ལམ་བུ་ནི་འཚོལ་ལོ། །
ལམ་
འཚོལ། །
ཕྱི་འགྱུར་བ་མེད་པའི་འདབ་གཤོག་གི་སྤུན་ཟུང་། །
དུས་ཆུ་ཚོད་བར་སྣང་མཇིང་བ་ལ་ཆིབས་ནས། །
སྒྲོ་ཆ་གཅིག་ཐོར་ནས་རང་རང་སར་ལྷུང་བས། །
མཚུངས་མི་འགྱུར་དུས་རབས་ཐ་དད་གསུམ་བསྐྲུན་ཏེ། །
. སྒྲ་མེད་ཀྱི་གནའ་བོའི་དུས་རབས། །
མདུན་ཕྱོགས་ཀྱི་དུས་སྐབས་གསར་པ། །
ལྐོག་གྱུར་གྱི་མ་འོ ང་དུས་རབས། །
གནའ་དུས། །
ད་ལྟ།
འབྱུང་འགྱུར། །
གླག་རྒོད་ཀྱིས་འབྱིན་པའི་དབུགས་རིང། །
སྟོན་རླུང་གི་བུར་སྒར་སྤྲུལ་ནས། །
བར་སྣང་དང་འཛིན་མར་རྒྱུ་བས། །
1(02



རི་ཀླུང་ཀུན་འུར་སྒྲས་ཁྱབ་སོང་། །
བདེ་ཐང་དུ་ས་རྡུལ་བསླངས་སོང་། །
རྡུལ་གཟུགས་ཀྱིས་ཉི་མ་བསྒྲིབས་བྱུང༌། །
དེ་ནི་ཅི། །
དེ་ནི་ཅི་ཞིག་ཡིན་ནམ། །
རྨོངས་སེམས་ཀྱི་ཅ་ཅོ་ཡིན་ནམ། །
རྐང་འདྲེན་གྱི་གསང་གཏམ་ཡིན་ནམ། །
ཡིད་ཚད་ཀྱི་སྨྲེ་སྔགས་ཡིན་ནམ། །
འཇིགས་མེད་ཀྱི་དམ་བཅའ་ཡིན་ནམ། །
ཉམས་རྒུད་དུ་གྱུར། །
དར་རྒྱས་སུ་སོང་། །
སླར་ཡང་ཉམས་རྒུད་དུ་གྱུར། ། ……….
ཉམས་
རྒུད་
གྱུར། །
དྲག་རླུང་དང་གངས་འདབ། །
བརྒྱལ་གཟེར་གྱི་ཁྲོད་དུ་འདར །
ཉལ་འགྲོ་ཡི་ཀླུང་ཆེན། །
གཡོ་འགུལ་གྱི་གར་ལ་ཆས། །
གར་ །
ལ་ །
ཚམ
སོང་། །
ངན་སེམས་ཀྱི་འཕུར་གར་གཅིག་གིས། །
103



ཡ་རབས་ཀྱི་བྱ་ལམ་མི་ཆོད། །
ཕྲག་དོག་གི་གཤོག་འགྱུར་གཅིག་ལས། །
གཞན་ཕན་གྱི་བསིལ་རླུང་མི་འབྱུང༌། །
སྟོང་གཏམ་གྱི་མགྲིན་སྒྲ་གཅིག་གིས། །
རྗེས་ལུས་ཀྱི་ཕས་རྒོལ་མི་བསྐྱེལ། །
ཕས་
རྒོལ་
བསྐྱེལ། །
གངས་རི་ཡི་རྩེ་མོར་འཁོར་ཞིང་། །
བོད་ལྗོངས་ཀྱི་ཡར་སྟོད་ལྡིང་བའི། །
རྩལ་ལྡན་གྱི་ཐང་དཀར་རྒོད་པོ། །
དཀའ་ཚེགས་ཀྱི་རླུང་ལ་འཛེམ་ན། །
སྒྲོ་གཤོག་ཀྱང་ལེ་ལོས་བཟུང་འགྲོ། །
བར་ཆད་ཀྱི་ཁ་བར་འཇིགས་ན། །
འཚོ་རྟེན་གྱི་རྒུམ་བུ་མི་འཐོབ། །
དོན་མེད་ཀྱི་སྟོང་འཕུར་བྱེད་ན། །
རང་ཚང་ཡང་གཞན་ལ་ཤོར་འགྲོ། །
འགྲོ། །
ཀ་ཡེ། ：
གསོན་དང་། །
104



དྲག་རླུང་འཚུབ་མའི་དབུས་སུ་འཕུར་དགོས་པ། །
སྔོན་བསགས་ལས་དབང་ཟབ་མོས་བཀོད་པ་མིན། །
འཕྱ་དམོད་རྡུལ་ཚོགས་དཀྱིལ་དུ་ལྡིང་དགོས་པ། །
གླག་རྒོད་བསོད་ནམས་དམན་པའི་རྟགས་མཚན་ཡིན། །
མགོ་གནོན་གྲང་ངར་ཀློང་དུ་འདར་དགོས་པ། །
ཚེ་སྔོན་རྣམ་སྨིན་རྒྱུད་ལ་འཁོར་བ་མིན། །
འཁོར་
བ་
མིན།
འཕུར་ཡ། །
ཐེ་ཚོམ་ཅི། །
ཐེ་ཚོམ་ཅི། །
འཕུར་ཡ། །
ཁྱོད་ལ་འཕུར་རྩལ་ལྡན་པའི་གཤོག་པ་ཡོད། །
ཁྱོད་ལ་ནམ་འཕང་གཅོད་པའི་མཐུ་རྩལ་ཡོད། །
ཁྱོད་ལ་འཇིགས་པ་མེད་པའི་སྙིང་སྟོབས་ཡོད། །
ཁྱོད་ལ་ལེགས་ཉེས་སྟོན་པའི་བློ་གྲོས་ཡོད། །
ཁྱོད་ལ་ཡིད་དབང་འཕྲོག་པའི་སྒྲོ་ཐུལ་ཡོད།
ཁྱོད་ལ་བསིལ་འཇམ་རླུང་གི་སྐྱོར་མ་ཡོད། །
ཁྱོད་ལ་ངལ་གསོ་གནང་སའི་ཚང་མལ་ཡོད།
ཁྱོད་ལ་རྒུམ་བུ་འཐུ་བྱེད་མཚུ་སྡེར་ཡོད། །
ཁྱོད་ལ་ཀུན་ཏུ་བལྟ་བའི་འདྲེན་བྱེད་ཡོད། །
དེ
རྣམས་
i05



ཚང་བོས།
གཞན་ལ་བསྟེན་མི་དགོས། །
སྐྱབས་ཞུ་བྱེད་མི་དགོས། །
གུས་ཕྱག་འཚལ་མི་དགོས། །
ཁ་གསག་བཤད་མི་དགོས། །
གླག་རྒོད་ཡ། གླག་རྒོད་ལགས། །
ཁྱོད་ཀྱིས་སུ་ཞིག་ལ་སྒུག་གི་ཡོད་དམ། །
ཁྱོད་ཀྱིས་ཡིད་མཐུན་དགའ་མར་སྒུག་གི་ཡོད་དམ། །
ཁྱོད་ཀྱིས་ཕ་དང་བུ་ཕྲུག་ལ་སྒུག་གི་ཡོད་དམ། །
ཁྱོད་ཀྱིས་དཔོན་པོའི་གནང་བར་སྒུག་གི་ཡོད་དམ་ཅི། །
འཕུར་ཡ།
གླག་རྒོད། །
གླག་རྒོད། །
འཕུར་ཅིག །
ཁྱོད་ལ་ཡིད་ཆགས་ས་ཁབ་རྩེ་ཙམ་ཡང་མེད་པས། །
ངང་སྒུག་བྱེད་དགོས་པའི་རྒྱུ་མཚན་མེད། །
ཁྱོད་ལ་ཞེ་ཐོགས་ས་ཏིལ་འབྲུ་ཙམ་ཡང་མེད་པས། །
འཛེམ་བག་སྟོན་དགོས་པའི་རྒྱུ་མཚན་མེད། །
མཚན་
མེད། །
ཨ་སྔོན་དགུང་ལ་འཕུར་ནས། །
དུས་རབས་ཀྱི་གོམ་སྒྲ། །
I06



ཚན་རིག་གི་འུར་སྒྲ། །
རང་ཉིད་ཀྱི་མདུན་ལམ་བཅས་ལ། །
ཉོན། །
གཟིགས། །
སོམས། །
ཨེ་མ། །
མཐོང་བྱུང་། །
མིག་གིས་མཐོང་བྱུང་། །
འཇའ་ཁྲ་བོའི་གུར་གྱིས་མཛེས་པའི། །
གསེར་མདོག་གི་ཉིན་བྱེད་དབང་པོ། །
འཆི་མེད་ཀྱི་ལམ་དུ་འཕགས་ཏེ། །
གནམ་ངོ་ཡང་སེར་པོར་བསྒྱུར་སོང་། །
སེར་
པོར་
བསྒྱུར་
སོང༌། །
དུས་འགྱུར་ལྡོག་བྱུང་བའི་ངོ་མཚར་སྟོན་ཞིང་། །
ཚེ་གསར་པ་ཐོབ་པར་བརྩོན་པའི་ཞོགས་པར། །
གཉིད་སྟུག་པོའི་རྨོངས་ལས་སད་པར་གྱུར་བས། །
མུན་ནག་གི་ཚང་ལ་སྐྱོ་བ་སྐྱེས་ནས། །
བྱ་ཐང་དཀར་རྒོད་པོས་གཤོག་པ་བརྐྱངས་ཏེ། །
མྱ་ངན་གྱིས་གཟིར་བའི་ཤུགས་སྒྲ་འབྱིན་ཞིང་། །
ལུས་ལྗིད་མོ་དལ་བུ་དལ་བུར་འགུལ་བཞིན། །
གདོང་ཤར་རིའི་རྩེ་ཡི་ཉི་མར་ཕྱོགས་ཏེ། །
འཛུམ་དམུལ་ལེར་འཕུར་བའི་སྟ་གོན་བྱས་བྱུང་། །
l07



བསམ་
འགྲུབ་
གྱུར་
ཅིག །
108



སྐྱོ་མགུར།
ཡར་དགུང་ལ་བལྟས་ན་ཆར་སྤྲིན་འཁྲིགས། །
མར་ས་གཞིར་བལྟས་ན་རླུང་དམར་འཚུབ། །
དུས་དེ་རིང་སེམས་པ་རབ་ཏུ་སྐྱོ། །
མགུར་སྙན་མོ་བླངས་ཏེ་སྐྱོ་བ་སེལ། །
དུས་ནམ་ཞིག་ཡིན་པ་མི་གསལ་ཡང་། །
སྔོན་དར་རྒྱས་ཆེ་བའི་མི་རིགས་ཤིག །
ཆར་རྗེས་ཀྱི་འཇའ་ཚོན་ཡལ་བ་ལྟར། །
གློ་བུར་དུ་ཁ་ཁུ་སིམ་པར་གྱུར། །
དེའི་ཉམས་འགྱུར་ལྡན་པའི་གཏམ་རྒྱུད་ཀུན། །
མི་རྣམས་ཀྱིས་རེ་ཞིག་བརྗེད་པ་དེ། །
དཔེར་བཞག་ན་དབྱར་གྱི་མེ་ཏོག་ཕྲེང་། །
དགུན་གསུམ་གྱི་གྲང་བས་བཅོམ་དང་མཚུངས། །
109



ཨེ་མ་མ་ལྟོས་དང་ནམ་མཁའ་ནས། །
དཀར་ལྷབ་ལྷུབ་འབབ་པའི་ཁ་བ་ཡིས། །
གནམ་ས་གཞིའི་བར་དུ་ཁེབས་པ་དེ། །
དར་དཀར་པོའི་ལེགས་སྐྱེས་ཕུལ་བ་འདྲ། །
མི་ལ་ལས་ལས་ལ་བརྩོན་པ་དང༌། །
བབ་ཆགས་ཀྱི་གཤིས་རྒྱུད་ལྡན་ཡང་ཟེར། །
ཡང་ལ་ལས་རྨོངས་རྟུལ་ཡིན་ནོ་ཞེས། །
འཕྱ་དམོད་ཀྱི་ཉག་ཕྲན་ཆར་ལྟར་འབེབས། །
སྔོན་འདས་པའི་དུས་ཀྱི་གཟི་དཔལ་དང་། །
ཉེས་སྐྱོན་གྱི་རྒྱུ་མཚོ་ཆེན་པོའི་གཏེར། །
ལོ་རྒྱུས་ཀྱི་ཀླུ་རྒྱལ་ཁྲོས་དང་ལྷན། །
ཕྱོགས་ཡར་མར་བསྲུབས་ཤིང་དཀྲུགས་པར་བྱེད། །
རྙོག་དྲི་མ་ཅན་གྱི་རྦ་རླབས་ཤིག །
མཐོ་ཨ་སྔོན་དགུང་ལ་འཕྱུར་ན་ཡང་། །
ཁོང་གསེར་མིག་སེམས་ཁ་མ་འཁྲུག་པར། །
འཁྱག་ཆབ་རོམ་འོག་ཏུ་ཡུན་རིང་གཟིམ། །
དེ ར་བལྟས་ན་ཡིད་འོང་གསེར་མིག་ཉ། །
མགོ་རྨོངས་ཏེ་གཉིད་དུ་ཡུར་མིན་པར། །
སྔོན་དར་རྒྱས་ཆེ་བའི་ལོ་རྒྱུས་རྣམས། །
སླར་ཕྱིར་དྲན་བྱེད་པ་མིན་ནམ་ཅི། །
110



གནམ་བསྐོས་ཀྱི་རྒྱལ་པོ་བཏུལ་བའི་བརྗིད། །
གོས་ནག་གི་ཡུལ་གྲུ་བཟུང་བའི་ཟིལ། །
གླིང་སུམ་གཉིས་དབང་དུ་བསྒྱུར་བའི་སྟོབས། །
དུས་དེང་སང་རྗེས་ཤུལ་ཙམ་ཡང་མེད། །
ཀྱི་ཧུད་ཧུད་གནམ་འོག་འདི་ལ་གཟིགས། །
ཁྱེད་ཉམས་པ་མེད་པའི་བླ་སྲོག་དེ། །
སྟེང་ལྷ་ཡུལ་ཁམས་སུ་མ་གཤེགས་པར། །
འཁྱག་རོམ་དང་ཁ་བའི་བར་དུ་འཁུམ། །
ཁྱེད་ཞུམ་པ་མེད་པའི་དཔའ་སྟོབས་དེ། །
སྡང་དགྲ་བོའི་ཕྱོགས་སུ་མ་སྤྱད་པར། ། །
དུས་བསྐལ་བ་དུ་མའི་སྔ་རོལ་ནས། །
སོམ་ཉི་དང་འཇིགས་སྣང་བར་དུ་ཞུམ། །
ཀྱི་ལོ་རྒྱུས་ན་ཆུང་མཛེས་མ་ཁྱོད། །
དུས་འདི་འདྲའི་རིང་བོར་ཅིའི་ཕྱིར་གཉིད། །
བོད་བཙན་པོའི་དུས་ཀྱི་མཛད་རྗེས་དེ། །
མཚན་སྐར་མདའ་ཇི་བཞིན་མཁའ་ལ་ཡལ། །
གངས་རི་བོས་བསྐོར་བའི་ཡུལ་གྱི་ལྗོངས། །
རླུང་ཤུགས་ཀྱིས་བདས་པའི་ཤིང་ལོ་ལྟར། །
འཛམ་གླིང་་གིས་བོར་བའི་གྲུ་ཟུར་ན། །
111



སྡུག་ཤུགས་རིང་འབྱིན་བཞིན་འཚོ་ཞིང་གནས། །
དུས་ད་ལྟ་ཁྱོད་ལ་སུ་ཞིག་སྐྲག །
དུས་ད་ལྟ་ཁྱོད་ལ་སུ་ཡིས་བཀུར། །
དུས་ད་ལྟ་ཁྱོད་ལ་སུ་ཡིས་བསྟོད། །
དུས་ད་ལྟ་ཁྱོད་ལ་སུ་ཞིགུ་བརྩེ། ། །
སྔོན་བལ་བོའི་རྒྱལ་པོའི་སྲས་མོ་དང་། །
ཐང་རྒྱལ་གྱི་ཚ་མོ་བཙུན་མོར་བསུས། །
གཉེན་སྟོན་གྱི་མཛད་སྒོ་བཤམས་པ་ལ། །
གོང་འཆི་མེད་ལྷ་རྣམས་ཡིད་སྨོན་ཤོར། །
inA
ལྷོ་རྒྱ་གར་གྲོང་ཁྱེར་དབང་དུ་བསྡུས། །
ཤར་རྒྱ་ནག་རྒྱལ་ས་རྙིང་མར་བླངས། །
ནུབ་སྟག་གཟིག་རྗེ་བོས་དཔྱ་ཁྲལ་ཕུལ། །
གླིང་སུམ་གཉིས་དབང་དུ་བསྒྱུར་བར་མཛད། །
ད་དེ་འདྲའི་གཟི་བརྗིད་ལོ་རྒྱུས་ཤིག །
འབྱུང་བ་ལ་རེ་བ་ཅུང་ཙམ་མེད། །
གྲང་ལྷགས་པའི་ཁྲོད་ཀྱི་བོད་མི་རྣམས། །
བདག་མེད་ཀྱི་རི་དྭགས་ཤིག་དང་མཚུངས། །
བདག་མེད་ཀྱི་རི་དྭགས་ཉམ་ཐག་རྣམས། །
ཁ་ཐོར་ནས་རང་རང་ས་ན་གནས། །
སྤྱང་དར་མའི་འཇིགས་སྣང་བསྐུར་བའི་ཁྲོད། །
112



སྡུག་ཤུགས་རིང་འབྱིན་བཞིན་ཉི་མ་འཁྱོལ། །
ལས་རྒྱུ་འབྲས་དངོས་སུ་ཡོད་ཟེར་ན། །
ངའི་ཕ་ཡུལ་གནས་པའི་བོད་མི་རྣམས། །
ལས་དགེ་བ་སྒྲུབ་པར་བརྩོན་ན་ཡང་། །
སྡུག་ཁོ་ན་ཐོག་ཏུ་ལྷུང་དོན་ཅི། །
སྐྱབས་བསླུ་མེད་དཀོན་མཆོག་གསུམ་པོ་ལ། །
ཐུགས་རྗེ་དང་བྱིན་རླབས་ཡོད་ཟེར་ཡང་། །
དུས་རྒྱུན་པར་མཆོད་པའི་བོད་མི་རྣམས། །
སྡུག་བསྔལ་གྱི་རྒྱ་མཚོར་ལྷུང་དོན་ཅི། །
ངའི་མུན་ཁྲོད་གནས་པའི་རྒན་རབས་ཀྱིས། །
མར་སེར་བོའི་མཆོད་མེ་ཁྲི་ཕྲག་བསྒྲོན། །
ལྷ་ཁང་ལས་ཕྱི་རོལ་སོང་བ་ན། །
མུན་ནག་གི་གྲོག་རོང་ཟབ་མོར་ལྷུང་། །
མཇལ་སྐོར་ལ་འགྲོ་བའི་རྐང་པ་ཡིས། །
ཉིན་རེ་རེར་བརྡར་བའི་རྡོ་གཅལ་ཀུན། །
ཟླ་རེ་རེ་བཞིན་དུ་བརྗེས་ན་ཡང་། །
བྱིན་རླབས་དང་དངོས་གྲུབ་ཅི་ཞིག་ཐོབ། །
བོད་གསལ་བྱེད་ཡི་གེ་སུམ་ཅུ་ཡིས། །
113



མཇལ་པ་རྣམས་འགྲོ་སའི་ལམ་གྱི་མཐའ། །
འོད་སྟོང་གིས་མུན་པ་བཅིལ་བ་ལྟར། །
ཅིའི་ཕྱིར་དུ་གསལ་བར་མ་ནུས་སམ། །
ཀྱེ་ཕ་ཁུ་རྣམས་དང་ཕུ་བོ་ལགས། །
ལྷ་སྤྱན་རས་གཟིགས་ཀྱི་གདུལ་ཞིང་འདི། །
དུས་དེང་སང་མགོ་འཕང་དམའ་བ་ཡང་། །
རྒྱུ་ཅི་ལས་བྱུང་བར་རེ་ཞིག་སོམས། །
སྟེང་ཁ་བ་བུ་ཡུག་འཚུབ་པ་དེས། །
སྡུག་བསྔལ་གྱི་མཉམ་སྒྲོག་རོལ་མོ་དཀྲོལ། །
སྦྲ་ནག་པོའི་ནང་དུ་བོད་མི་ཀུན། །
བལ་གདན་གྱི་སྟེང་དུ་འཁུམ་ཞིང་གནས། །
གླིང་འདི་ཡི་རིགས་གཞན་སྔ་མོ་ནས། །
འབོལ་མཉེན་གྱི་ཉལ་ཁྲིར་སུན་པ་དང་། །
རྡུལ་མཚོན་གྱིས་དྲག་ཆས་སྤྲས་དུས་འདིར། །
ཁྱེད་ད་དུང་སྐེད་པར་ལྕག་ཚན་བཏགས། །
བརྗིད་ལྡན་གྱི་གངས་རི་ལྷུན་པོ་ལགས། །
ཁྱོད་འཆི་བ་སླར་གསོན་བྱེད་པའི་ཆེད། །
སྨན་རྩི་ཤིང་སྣ་ཚོགས་བསྐྱངས་ན་ཡང༌། །
ཉེན་བར་ཆད་ཅིའི་ཕྱིར་སེལ་མ་ནུས། །
114



གངས་ཏི་སེ་རྒས་པའི་ཐོད་གཉེར་འོག །
སྡུག་བསྔལ་གྱིས་ཟུམ་པའི་འདྲེན་བྱེད་ལས། །
སྐྱོ་ངལ་གྱི་སྤྱན་ཆབ་བསིལ་བ་དེ། །
ཆུ་གཙང་མོ་ལྷུང་ལྷུང་བཞུར་བ་འདྲ། །
ཀྱི་ཧུད་ཧུད་གངས་རིའི་ཁོང་གསེང་ནས། །
ཁྲག་དམར་པོའི་སྤྱན་ཆབ་མི་བཞུར་ཞེས། །
བསྟོད་དབྱངས་ཀྱི་ཚིག་གི་མེ་ཏོག་ཕྲེང་། །
དགུང་སྔོན་པོར་མི་ཤོང་བཞིན་དུ་མཆོད། །
ཤར་རི་རྩེར་འཕགས་པའི་ཉི་གཞོན་གྱིས། །
གྲང་འཁྱག་པས་བསྡམས་པའི་བླ་དང་སྲོག །
བཅིངས་པ་ལས་རྣམ་པར་གྲོལ་བ་ཀུན། །
རྨ་ཆུ་དང་འབྲི་ཆུའི་གཟུགས་སུ་སྤྲུལ། །
དུས་བསྐལ་བར་བསགས་པའི་རླབས་ཀྱི་ཕྲེང་། །
སེང་གཡུ་རལ་གསིག་བཞིན་དགུང་དུ་འཕྱུར། །
གད་རྒྱུངས་ཀྱང་གཡུ་འབྲུག་སྐད་དུ་སྤྲུལ། །
ལྷོ་འཛམ་གླིང་ཡོམ་ཡོམ་སྒུལ་བར་བྱེད། །
རླབས་ཟེགས་མ་རེ་རེ་ཐོར་བ་ཡིས། །
མཇལ་བ་ཡི་ལམ་ཀུན་གད་དར་བྱེད། །
བོད་ཡིག་གི་གསལ་བྱེད་སུམ་ཅུ་ཡིས། །
ལོ་རྒྱུས་ཀྱི་དུད་རྡུལ་ཡོངས་སུ་སྤྲུགས། །
[1དུ



ཨེ་མ་མ་རླབས་ཀྱི་མེ་ཏོག་ཁྱེད། །
དུས་སྐད་ཅིག་དུང་ཕྱུར་སྤྲུལ་དང་ལྷན། །
འཛམ་གླིང་གི་དཔལ་ཡོན་དར་བ་ཡི། །
དྲག་རྒྱུན་དང་འདྲེས་ཏེ་བཞུར་བར་གྱིས། །
བརྗིད་སྔར་ལས་ཆེ་བའི་མི་རིགས་ཤིག །
གངས་རི་བོའི་སྙིང་ལས་འཁྲུངས་པར་རྩོམ། །
དེ་རྨི་ལམ་འཕྲུལ་སྣང་མིན་པ་ལ། །
གངས་ཏི་སེས་དཔང་བོ་བྱེད་པར་མཛོད། །
1 16



རྟ་རྒན།
ཕ་མཐའ་བྲལ་བའི་ཐང་ཆེན་གཤགས་མྱོང་ཞིང༌།
ཕུན་སུམ་ཚོགས་པའི་རྩྭ་ཆུར་རོལ་མྱོང་བའི།།
རྟ་རྒན་ནི་ས་འཛིན་ལྷུན་པོ་ཞིག་དང་འདྲ་བར།
ནུབ་ཀྱི་རི་རྩེར་ལྷུང་བའི་ཉི་ཟེར་གྱི་འོག་ཏུ་ཀྲོང་
ངེར་ལངས་འདུག
སྤྱང་ཚོགས་ཀྱི་གདུག་རྩུབ་ཡིད་ལ་དྲན་ནས།
དཀའ་སྡུག་གི་ལོ་ཟླ་ཡིད་ལ་དྲན་ནས།
སྐྱོ་ངལ་གྱི་མཆི་མ་བར་མེད་དུ་བཞུར་བ་ནི།
ཞོགས་པའི་རྩྭ་རྩེ་ལས་ཟགས་པའི་ཟིལ་བ་དང་མཚུངས། །
གློག་དམར་འཁྱུག་པ་ལྟ་བུའི་ལྕག་ཚན་གྱིས་སྔར་བཞིན་འཇིགས་སྣང་
སྐུར།
སྤྲིན་ནག་འཕྱུར་བ་ལྟ་བུའི་བུ་ཡུག་གིས་སྔར་བཞིན་ལུས་ལ་
རྣ་ལམ་དུ་གཅན་གཟན་གྱི་ང་རོ་རྟག་པར་ལྷུང་ན་ཡང་།
བསླེབས་མ་ཐག་གི་མཚན་མོ་ལྟར་ཁ་ཁུ་སིམ་པར་གནས།
རི་རྩེར་ལྷུང་བའི་མཚམས་སྤྲིན་ནི་སྔོན་དུས་ཀྱི་རྨི་ལམ་ཡིན། །
ཕྱོགས་ཀུན་བསྒྲིབས་པའི་ན་བུན་ནི་མྱ་ངན་གྱི་ཚོར་བ་ཡིན།
117



ཞོགས་པའི་དུས་ཀྱི་སྐྱ་རེངས་ནི་མ་འོངས་པའི་རེ་བ་ཡིན།
སྔོན་དུས་རི་བོ་ཆེན་པོ་རྒྱབ་ཏུ་ཁུར་ཞིང་།
རི་ཕྲན་མང་པོ་རྨིག་འོག་ཏུ་བརྫུས་ནས།
དར་དཀར་བརྐྱངས་འདྲའི་ལམ་བུ་རུ་རྒྱུགས།
ཐང་ཆེན་པོ་ཤོག་སྐུ་ལྟེབས་ལྟེབས་དང་།
ལ་རིང་བོ་གྲུ་གུ་སྒྲིལ་སྒྲིལ་གྱིས། །
ཉིན་རེར་ལེ་དབར་སྟོང་ཕྲག་བསྐྱོད་པའི་ཁ་སང་།
ཐང་དཀར་རྒོད་པོའི་སྙིང་སྟོབས་ཀྱིས་བློ་སྒོ་ཕྱེ་ནས།
དཔའ་ཉམས་དོན་དུ་གཉེར་བའི་རྩེ་དགའ་ཡིས། །
སྙན་ངག་མཁན་གྱི་པིར་རྩེ་ནས་སྒེག་ཉམས་སྟོན།
སྔོན་དུས་གནམ་ས་བླ་འོག་བསྒྱུར་བའི་བང་རྩལ་ལྡན་
པའི་རྟ་རྒན་གྱིས།
ལ་རྒྱ་དང་དཔའ་སྟོབས་ཀྱི་རྡོག་མ་གྱེན་དུ་གཟེངས་ཏེ།
ནུབ་བཞུད་ཀྱི་ཉི་ཟེར་འོག་ཏུ་གཡོ་འགུལ་མེད་པར་
ལངས་འདུག །
མཚན་མོའི་མུན་པའི་ལྕགས་ཀྱུས་ཐམས་ཅད་བཟུང་ན་ཡང་།
མདུན་དུ་རྒྱུགས་པའི་བང་རྩལ་སུས་ཀྱང་འགོག་མི་ཐུབ།
ད་དུང་རྨིག་བཞིའི་འཁོར་ལོ་བསྐོར་ཏེ།
ལེ་དབར་ཁྲི་ཕྲག་དུ་མའི་རྫ་འཕྲང་བརྒྱལ་ནས་
མདུན་སར་རྒྱུགས་པའི་ཐག་ཐག་གི་རྨིག་སྒྲའི་
རོལ་མོ་འཁྲོལ་རྩིས་བྱེད་བཞིན་ཡོད།
118



ཚེ་སྲོག་མི་ཡུལ་དུ་འབུལ། །
བདག་ གི་ མི་ རྟག་ སྒྱུ་ མའི་ རྨི་ ལམ་ གཟུགས་ བརྙན་ འཛིན་ པའི་ སྲོག་ གི་
དབང་། }
བསྐལ་བརྒྱའི་ཕྲེང་བར་ གཏི་མུག་ གཉིད་ཀྱི་ཕང་བར་མནལ་བའི་ མྱ་ངན་
ཐང་། །
བགྲང་བྱ་ དུ་ མར་ ཞལ་ཁྱིམ་ རྒྱུན་ དུ་ སྒྲིབ་ གཡོག་བླངས་ པའི་ ནམ་ མཁའ་
དག །
དབུགས་འབྱུང་དགའ་སྟོན་དཔལ་ལ་འགོད་པའི་ཆེད་དུ་མི་ཡུལ་ཁམས་ལ་
འབུལ། །
ལེགས་ བྲིས་ རྫིང་ རིང་ འདེགས་ པའི་ གདུང་ མ་ མྱ་ ངན་ ཐང་ གི་ མགྲིན་
པའམ། །
མུ་ཅོར་སྒྲ་ཡིས་ཆུ་འཛིན་རྐེད་བཅིངས་ མཐའ་བྲལ་ལྷ་ལམ་དཀྲུགས་ སམ་
ཅི། །
བུ་ངའི་མགྲིན་པ་མི་ཡུལ་ཕུལ་བ་སྐོམ་གདུང་སེལ་བའི་སྦྲང་ཆར་དང་། །
ཟད་མེད་ བསྐལ་ པར་ ལྐུགས་ པའི་ རྫུ་ ལ་ བརྟེན་ པ་ བཅིལ་ བའི་ གཉེན་ དུ་
ཕྲུལ། །
i19



མཁའ་དང་གསེར་ལྡན་འབྲེལ་བའི་མཚམས་དེ་གནམ་སའི་མིག་སྲུབས་ཡིན་
ནམ་ཅི། །
ལོ་བརྒྱར་གཉིད་ཀྱིས་མནན་ཡང་ད་དུང་འཛམ་གླིང་འགྱུར་ལྡོག་ ཅིས་མི་
གཟིགས། །
བུ་ངའི་མཐོང་བྱེད་རྒྱལ་མོ་མི་ཡུལ་ཕུལ་ནས་རླུང་དང་སྤྲིན་པའི་གསེབ། །
ལྟ་བའི་ཉམས་ཀྱིས་འབྱུང་འགྱུར་ཕྱོགས་ལ་ཀུན་སྣང་འབར་བའི་ཕྲེང་ཐག་
འཕེན། །
ལུང་རིང་ཚད་དུ་སྣང་བའི་ཀུན་གསལ་སྙན་གྱི་དབང་པོ་ལགས་སམ་ཅི། །
ལག་པའི་སྤར་མོས་བཀབ་པ་མིན་ན་སྲིད་པའི་གཏམ་ལ་ཅིས་མི་གསན། །
བུ་ངའི་ ཐོས་ འཛིན་ མི་ ཡུལ་ ཕུལ་ བ་ ས་ དཔྱོད་ མཁས་ པའི་ ཞབས་ ཀྱི་
གཟུགས། །
སྤྲུལ་བས་ས་འོག་གཟིམ་པའི་ཆུ་མིག་སྟོང་གི་ཤང་ཤང་དབྱངས་ལ་ཉན། །
མཐའ་ཡས་བྱེ་མའི་ཐང་ཆེན་ཆུ་གཏེར་ལུས་ཀྱི་པགས་ཤུན་ཡིན་ནམ་ཅི། །
སྲོག་གི་བཟུང་ཐག་གྱུར་བའི་རྩྭ་ཡང་མེད་པར་ས་ཁར་ཇི་ལྟར་འཕགས། །
བུ་ངའི་དབང་རྩ་ གླིང་འདིའི་དབུལ་རྨོངས་སྦྲགས་མའི་རྒྱུ་ལས་ ཐར་བྱེད་
དུ། །
མི་ཡུལ་ཕུལ་བ་ལྗོན་པའི་རྩ་བར་གྱུར་ནས་ས་འོག་ཁེབས་པར་བཀྲ། །
གཡོ་དང་འཚུབ་པའི་ཆོས་ཅན་བྱེ་རྡུལ་བཟློག་དཀའི་རིམས་ནད་ཡིན་ནམ་
ཅི། །
བསྐུལ་པ་ གྲོངས་མེད་འདས་ཀྱང་ད་ དུང་ ལྷུན་ དག་ འགོ་ བའི་ རྒྱུ་མཚན་
120



བུ་ངའི་ ལག་རྩེ་ རིང༌ དུ་ བརྐྱངས་ པས་ གནམ་ ལྕགས་ ཐོག་ མདའ་ ཟིན་ པ་
གང་། །
ལོ་ རྒྱུས་ ཁམ་ ཟས་ བྱེད་ པའི་ བདུད་ ཀྱི་ ཀླད་ པ་ འགེམས་ སླད་ མི་ ཡུལ་
འབུལ། །
ཁྲི་གདུགས་ལམ་ཆེན་སྒྲིབ་པའི་ཆུ་ཁུར་བྱེ་ཐང་དབུ་སྐྲ་ལགས་སམ་ཅི། །
གསེར་གྱི་སོ་མང་འབུམ་གྱིས་ཤད་ནས་སྙིང་དུ་སྡུག་པར་ཅིས་མི་བསྒྱུར། །
བུ་ངའི་ནག་སྣུམ་སྐྲ་ལོ་མི་ཡུལ་ཕུལ་བ་རྩྭར་གྱུར་ཕྲེང་བ་ཀུན། ། །
རྟ་བདུན་ སྣང་ བས་ རེག་ པའི་ དྲུང༌ དུ་ གཟི་འོད་ འཛུམ་དཀར་རྒོད་ནུས་
སམ། །
ལགས་སོ་ཁོ་བོ་མི་སྟེ་མི་ཚོགས་འཇིག་རྟེན་སྤུད་པའི་རྒྱུན་ཡིན་ཞིང་། །
སྲིད་པའི་ ཁམས་འདིའི་ རྩྭ་ ཐང་ ཐང་ ཆེན་ རི་ ཀླུང་ནམ་མཁའི་ངོས་ དག་
ལ། །
རྐང་པ་གཉིས་པའི་རྣམ་དཔྱོད་དཔྱོད་རྩལ་ལ་རྒྱུའི་རི་མོ་རྣམ་བཀྲ་བས། །
ཆར་རྗེས་འཇའ་ཀློང་འོད་དུ་འཁྱིལ་བའི་མཛེས་སྡུག་དཔལ་ཡང་ཕམ་པར་
བྱེད། །
བུ་ཕྲུག་བདག་གི་རྨི་ལམ་བག་མའི་རྩེ་དགར་འཁྲུལ་བའི་ཚེ་སྲོག་འདི། །
མི་ཡུལ་སྦྱིན་ནོ་ལུས་ཅན་ཡོད་རྒྱུས་རང་གི་སྲོག་གི་དབང་པོ་ཡང་། །
སྐྱེ་འགྲོའི་ཁམས་སུ་འཇུངས་ པ་ མེད་པར་ འབུལ་ བའི་ སྟ་གོན་བརྩོན་འོས་
ཞེས། །
སྨྲ་བའི་ འབབ་ སྟེགས་ ངལ་ མཐོང་ རི་ སྐྱེས་ ཐང་ ལ་ དུབ་ པའི་ གོམ་འགྲོས་
འཁྱོར། །
12i



ཤ་ཁྲག་དྲན་འཛིན་དོན་སྣོད་ལ་སོགས་མི་ཡུལ་ཁམས་ཀྱི་སྲོག་བཟུང་དུ། །
འབུལ་བའི་རྩེ་དགའ་ཁོང་ནས་དགོད་པའི་འཛུམ་དཀར་འོད་ཀྱི་སྣང་བ་
ཡིས། །
ཕྱོགས་ཀུན་རྫོགས་པའི་ངོ་མཚར་སྟོང་གི་རྫུ་འཕྲུལ་ཅི་ཡང་བསྟན་པ་ན། །
རྟ་ལྗང་དབང་པོས་ཅི་བྱ་སྙམ་ནས་ཡུན་རིང་སྐྱོ་བའི་རྣམ་འགྱུར་སྟོན། ། །
ཚངས་ཆེན་ བློས་ ཀྱང༌ ཕ་ མཐའ་ གཞལ་ དཀའི་ སྔོ་ བསངས་ ལྷ་ རྩེན་ མ་ ཡི་
རླུང་། །
རྐང་གཉིས་སྤྲོ་དགའི་མེ་ཏོག་མཁའ་ལ་ཐོར་བས་གྲུབ་པའི་ཀུན་སློང་སྟེ། །
སྒྲོ་ལྡན་ བག་ ཡངས་འཕུར་ལྡིང༌རྩེན་ པའི་ གོ་ སྐབས་ ཐོབ་ པའི་ གནས་ཀྱི་
སྤྲིན། །
ལུས་ཅན་ གློ་ བའི་ ཡལ་ འདབ་ ཕྱོགས་ ཀུན་ ཁེབས་ པའི་ ཡོལ་ བ་ ཉིད་ དུ་
འཁུམས། །
མུ་མེད་རྩྭ་ཐང་ཁྲོད་ དུ་འཕྱུར་བའི་མཚམས་སྤྲིན་གསར་ པའི་རླབས་ གཡོ་
བ། །
རྐང་གཉིས་བསམ་བློ་བསྲེག་ཟ་དམར་པོའི་མདོག་ཏུ་འབར་བའི་གཟུགས་
ཡིན་ཏེ། །
ཐུན་ གཅིག་ མཚན་ མོའི་ མཁའ་ ལ་ བཀྲ་ བའི་ རྒྱུ་ སྐར་ བུ་ མོའི་ འོད་ ཀྱི་
འཛུམ། །
ལུས་ཅན་མིག་དཀྱུས་ཡུལ་གྱིས་བསྐུལ་བའི་གནས་སུ་རོལ་བའི་གཟི་མདངས་
སོ། །
122



ཁ་སང་།
དེ་རིང་།
གཅིག
ཁ་སང་སྟོབས་ཤུགས་ཀྱི་ལང་ཚོ་དྲག་ཏུ་འབར་ནས།
དགོད་སྒྲ་དང་དཔའ་སྐད་མཉམ་དུ་འདྲེས་པའི་ཚེ།
སྙིང་སྟོབས་དང་རྣམ་དཔྱོད་རོ་གཅིག་ཏུ་གྱུར་པ་ལས་འཕྲོས་པའི་འོད་སྟོང་། །
འཛམ་གླིང་སུམ་ཉིས་ས་ལ་ཁྱབ་པ་དང་ཆབས་ཅིག
མེ་ཏོག་གི་ཕྲེང་བ་མཛེས་སྡུག་འགྲན་བཞིན་བཞེད}
དཔྱིད་དུས་ཀྱི་དཔལ་ཡོན་ས་ཕྱོགས་ཀུན་ཏུ་ཤར་བ་ནི———
— གཉའ་ཁྲི་བཙན་པོ། སྲོང་བཙན་སྒམ་པོ། ཁྲི་སྲོང་ལྡེ་བཙན། ཁྲི་
རལ་བ་ཅན.
ཁོང་རྣམ་པའི་སྙན་གྲགས་རླུང་དང་འདྲ་བར་འཛམ་བུའི་གླིང་ལ་ཁྱབ་ཡོད།
གཉིས།
ནང་འཁྲུག་གི་མེ་ལྕེ་ཕྱི་ནང་ཀུན་ནས་མཆེད་པ་ནི།
བན་བོན། ཕྱོགས་ལྷུང་། ཕྲག་དོག…...
བྱ་ཚང་ཁ་ཐོར་དགུ་ཐོར་དུ་སོང་བས།
123



བྱེའུ་དང་བྱ་ཁྲ་མཉམ་དུ་གནས་ཏེ་འཚོ་བ་དང་དམྱལ་བ་གྲོགས་སུ་སྦྲན།
ཤོར་བ་ནི་རི་རབ་ལྷུན་པོ་ལྟར་ཆེ་ན་ཡང་ཐོབ་པ་ནི་ཏིལ་གྱི་འབྲས་བུ་ཙམ་
ཡང་མེད། །
གསུམ་
ཨོཾ་སྒྲ་གཅིག་གིས་ཧོར་དམག་འདུལ་བར་མཛད་ན་ཡང༌།
དད་པ་དང་གཡོ་སྒྱུ་ངོ་བོ་གཅིག་ཏུ་གྱུར་པའི་ཚེ།
གཅན་གཟན་ལ་འཇིགས་པ་འི་རི་དྭགས་རྣམས་ཀྱིས།
ནང་ཁུལ་དུ་འ ཐབ་ཅིང་རྩོད་པའི་ཁྲག་མཚོ་བསྐྱིལ།
ས་སྐྱ། ཕག་གྲུ། སྟག་ལུང་། དགེ་ལུགས་པ…
དེ་དག་གི་རྣམ་ཤེས་ད་དུང་འགྱོད་བཞིན་མཆིས།
ཐེ་ཚོམ་དང་སོམ་ཉིའི་ལྕགས་དྲ་ཀུན་ཏུ་འཐེན། །
ཐོབ་ཤོར་གཉིས་ཀྱི་བར་དུ་རྨོངས་པ་ནི་དེ་རིང་གི་ པ་སང ས་ དང༌། བ་བོ། །
ནམ་མཁའ་སོགས་ཡིན།
བཞི།
སྐྱ་རེངས་ཀྱིས་ཉི་མ་གསར་བ་ཞིག་བསུས་ཡོང་ཚེ།
མུན་པའི་འཇིག་རྟེན་དུ་རྙེད་བཀུར་སྙན་གྲགས་འཚོལ་བ་ནི —
— བཀའ་བློན། རྨདའ་དཔོན། སྐུ་དྲག
གློ་བུར་དུ་མོ་ལྕེ་མཆེད་ཅིང་རི་བོ་ཉིལ་བའི་ཚེ།།
བྲེད་ཤ་ཐོན་པའི་བྱ་ཚོགས་རྣམས་བུ་ཡུག་འཚུབ་པ་བཞིན་དུ་འཕུར།
འཇིགས་ཤིང་སྐྲག་པའི་རི་དྭགས་ཀུན་ལྷོ་ཡི་ཕྱོགས་སུ་བྲོས།
ཕྲག་དོག་ཆེ་ཞིང་ནང་རྩོད་ལ་དགའ་བའི་བཀའ་བློན་དང་སྐུ་དྲག་རྣམས་ས་
མཐའི་སྤྲང་པོར་གྱུར།
124



ཤུལ་དུ་ལུས་པ་ནི་མཚམས་སྤྲིན་གྱི་རྒྱ་མཚོ་དང་།
གནའ་བོའི་ཕོ་བྲང་གི་གྱང་ཆག་དེ་རེད།
ཁ་སང་གི ས་བོན་ལས་དེ་རིང་གི་ལ བྲས་བུ་འདི་སྨིན་པ་ཅིའི་ཕྱིར་མ་ཡིན།
ཤོག་བུར་བྲིས་པའི་ཉི་མ་ཞིག་མངོན་པར་ཤར་ཡང་འོད་སྟོང་མི་སྤྲོ་བས།
མི་ཡུལ་དུ་སྔར་བཞིན་མུན་པ་ཞིག་འ ཐིབས་པ་དང༌།
མདུན་ལམ་གང་དུ་འཐེན་པའང་མཐོང་མི་ཐུབ།
ཡིན་ན་ཡང་། འོད་སྟོང་དང་དྲོད་སྐྱིད་ལ་རེ་སྒུག་བྱེད་བཞིན་སྡོད་པའི་མི་
རྣམས།
ལོ་ཟླའི་འགྲོས་དང་བསྟུན་ནས་བཞིན་རས་ལ་གཉེར་མ་བཀྲ།
སྐྲ་ལོ་འོ་མའི་མདོག་ལ་གྱུར་ཅིང་ཁ་ཡི་སོ་ཕྲེང་ལྷུང་བར་རྩོམ།
སྦྲ་གུར་དང་། ཁང་ཁོག ཁྱི་རྒན་གསུམ་ལ་རྒྱུད་མདངས་ཤིག་ཤར་འདུག
ནེ་ཙོ། ལུས་ཅན། ཁུ་བྱུག་གསུམ་གྱིས་ལྐུགས་པའི་རྣམ་ཐར་འཛིན་ན་ཡང་།
ཡིད་དུ་འབར་བ་ནི་སྲིད་པ་གསུམ་ལ་མི་ཤོང་བའི་མེ་ལྕེ་ཡིན།
དེ་རིང་གི་ས་བོན་ལས་སང་ཉིན་འབྲས་བུ་ཇི་ལྟ་བུ་ཞིག་སྨིན་ནམ།
t
ང་ཚོར་མེད་དུ་མི་རུང་བ་ནི་གསེར་མདོག་གི་ཉི་མ་ཡིན་ཞིང་།
ང་ཚོར་ཉེ་བར་མཁོ་བ་ནི་ཟད་མེད་ཀྱི་འོད་སྟོང་ཡིན་པས།
གལ་སྲིད་ང་ཉི་མ་ཞིག་ཏུ་སྤྲུལ་ཐུབ་ན།
ཕྲག་དོག ཕྱོགས་ལྷུང་། གནོད་སེམས། རྗེས་ལུས་སོགས་ཀྱི་མུན་པ་སེལ་
སྤྱོད།
ལང་
ཚོ
དྲོ་
དུ་
བཞུར་
ད་སྟོང་སྤྲོ་བར་མོས།
125



གལ་སྲིད་བདག་ཉི་མ་ཞིག་ལ་སྤྲུལ་ཐུབ་ན།
ངའི་ཚེ་སྲོག་དང་སྟོབས་ཤུགས་ཀྱི་འོད་སྟོང་།
བདེ་སྐྱིད་ཀྱི་པད་ཚལ་རྣམ་པར་གྲོལ་བའི་ཆེད་དུ།
གངས་རིའི་ལྗོངས་སུ་ཕུལ་ནས་ ཡིད་ཚིམ་ པའི་རྣམ་འགྱུར་ཞིག་སྟོན་པར་
འདོད།
126



ཨ་མ།
ཁོ་བོ་དགའ་སྐྱིད་ལྡན་པའི་ཕ་ཡུལ་དང་བྲལ་ཏེ། །
ཆ་མེད་ཡུལ་གཞན་འགྲིམ་པ་ད་ཐེངས་ཉིད་ཡིན་པས། །
བྱམས་བརྩེའི་འཛུམ་གྱིས་བསུ་བའི་དྲིན་ཆེན་གྱི་ཨ་མ། །
དྲན་པའི་ཡིད་དབང་དྲི་བཞོན་རྒྱུ་བ་དང་འདྲ་བྱུང་། །
ཟླ་དགུ་ཞག་བཅུར་ཁོ་བོ་ལྟོ་བ་ལ་ཁུར་ཏེ། ། །
ཁ་ཟས་སླད་དུ་སྡེ་དཔོན་གཡོག་མོ་ལ་བསྡད་ཚེ། །
ལྕི་ཡང་ལས་ལ་བྲེལ་བའི་རྔུལ་ཆུ་ཡི་ཐིགས་ཕྲེང་། །
ཆར་དུ་བསྙིལ་བའི་དྲིན་ཆེན་ཨ་མ་དེ་དྲན་བྱུང་། །
མཚན་མོར་གཉིད་ལ་མི་ཤོར་བྱིས་པ་ངའི་ཚ་གྲང༌། །
ཅི་དགར་སྙོམས་ལ་ངུ་སྐད་འབྱིན་པ་ཡི་དུས་སུ། །
བྲང་གཞུང་ནུ་ཞོ་འདྲེན་བཞིན་ཨོ་ཨོཾ་ཞེས་རྫི་བའི། །
བྱམས་སེམས་བདག་ཉིད་ཅན་གྱི་ཨ་མ་དེ་དྲན་བྱུང་། །
རང་གི་ཕོ་བ་ལྟོགས་པའི་གདུང་བ་ཡིས་གཟིར་ཡང་། །
127



མངར་གསུམ་ཟས་རིགས་ལག་པའི་མཐེ་བོང་ཙམ་ཡོད་པ། །
མིད་ལ་མི་འགྲོ་བྱིས་པ་ང་རང་ལ་བསྟབས་ཏེ། །
ཁྲོ་ཟོ་ཟེར་བའི་དྲིན་ཆེན་ཨ་མ་དེ་དྲན་བྱུང་། །
མཚར་སྡུག་སྟོང་གི་རི་མོ་བཀྲ་བ་ཡི་གོས་བཟང་། །
རྔུལ་ཆུའི་རྒྱུན་ལས་ཐོན་པའི་སྒོར་མོ་ཡིས་ཉོས་ཏེ། ། །
ཁོ་བོའི་ལུས་སུ་བསྐོན་ནས་ཡག་པོ་འདུག་ཟེར་བཞིན། །
ངོ་བསྟོད་མཐེ་བོང་སྟོན་པའི་ཨ་མ་དེ་དྲན་བྱུང་། །
ཁ་ངོ་དྲོད་འཇམ་ཆབ་གཙང་རྒྱུན་བཟང་གིས་བཀྲུ་ཞིང་། །
མི་གཙང་སྣབས་ལུད་བཞུར་བ་མཆུ་སྒྲོས་ཀྱིས་བལྡགས་ནས། །
ལག་པའི་མཛུབ་ཆུང་བསྲིངས་ཏེ་མིག་སྐྱག་རང་ལེན་བཞིན། །
བུ་ཆུང་ངར་ཞེས་བསྟོད་པའི་ཨ་མ་དེ་དྲན་བྱུང༌། །
ཐག་རིང་ཆ་མེད་ཡུལ་དུ་ཞག་མ་གཅིག་བསྡད་ཀྱང་། །
ཐུགས་བཟུང་དྲི་མ་བྲལ་བའི་མེ་ལོང་གི་ངོས་སུ། །
བྱིས་པ་ང་རང་ཤར་ནས་དཀྱུས་རིང་གི་སྤྱན་ལས། །
དྲན་པའི་མཆི་མ་བཞུར་བའི་ཨ་མ་དེ་དྲན་བྱུང་། །
ཐག་རིང་ཡུལ་དུ་གོམ་སྟབས་སྒྱུར་བ་ཡི་དུས་སུ། །
ཨ་མའི་ལོ་ལོ་ཟེར་བཞིན་གཉའ་བ་ལ་ཁུར་ཏེ། །
མཐོང་བྱེད་བདུད་རྩིར་འགྱུར་བའི་ལྟད་མོ་ལ་ཁྲིད་པའི། །
གཅེས་སེམས་ལྡན་པའི་དྲིན་ཆེན་ཨ་མ་དེ་དྲན་བྱུང༌། །
128



རྒྱུས་མེད་གནས་སུ་སོང་ནས་ཕ་ཡུལ་དུ་ལོག་ཚེ། །
ཨ་མའི་གཅེས་ཕྲུག་འོ་བརྒྱལ་མ་མྱོང་ངམ་ཟེར་ཞིང་། །
དུངས་སེམས་ཟབ་མོའི་རྣམ་འགྱུར་ཟོལ་མེད་དུ་སྟོན་བཞིན། །
སྡུན་ནས་བསུ་བའི་དྲིན་ཆེན་ཨ་མ་དེ་དྲན་བྱུང་། །
ཆིག་སྟོང་དགུ་བརྒྱ་དྲུག་ཅུ་ཐམ་པ་ཡི་ལོ་དེར། །
ཟས་ཕོངས་མུག་གིས་ལུས་ཅན་ཕྱི་མ་ལ་ཁྲིད་དུས། །
ཕོ་བ་བཀྲིས་ཀྱང་ད་དུང་ཁམ་གང་གི་བཟའ་བཏུང༌། །
མི་སྤྱོད་ང་ལ་སྟེར་བའི་ཨ་མ་དེ་དྲན་བྱུང་། །
ཕོ་བ་ལྟོགས་ཏེ་གོམ་པ་འཁྱར་འཁྱོར་དུ་སྤྲོ་ཞིང་། །
ལུས་སྟོབས་ཟད་ནས་སྐུ་ཁམས་སིག་སིག་ཏུ་འདར་ཡང་། །
ཁོ་བོ་བཀྲེས་པ་མཐོང་ཚེ་ཁ་ཟས་ཤིག་འཚོལ་བར། ། །
ཕྱོགས་བཞིར་རྒྱུགས་པའི་དྲིན་ཆེན་ཨ་མ་དེ་དྲན་བྱུང༌། །
རིག་གནས་གསར་བརྗེ་ཆེན་པོ་བསླེབས་པ་ཡི་དུས་སུ། །
མ་ཎི་འདོན་པའི་གསར་བརྗེའི་ངོ་རྒོལ་བའི་ཞྭ་ནག །
བསྐོན་ནས་མི་མང་ཚོགས་པའི་མདུན་ས་རུ་བརྩེངས་ཏེ། །
མནར་གཅོད་ཉམས་སུ་མྱོང་བའི་ཨ་མ་དེ་དྲན་བྱུང༌། །
དཔུང་རྟགས་དམར་བོས་སྤུད་པའི་ལས་བྱེད་པའི་དཔུང་གིས། །
སྙིང་རྗེ་མེད་པར་འགྲམ་ལྕག་ལན་མང་དུ་གཞུས་ཚེ། །
མགོ་བོར་ལག་པས་སྲུང་བཞིན་ཨ་ཚ་ཞེས་ཟེར་བའི། །
ཟོ་མདོག་ཉམས་པའི་དྲིན་ཆེན་ཨ་མ་དེ་དྲན་བྱུང་། །
129



མཚན་མོའི་དུས་སུ་ལུས་ཕུང་ལྕག་ལྕག་ཏུ་འདར་བཞིན། །
ཡུལ་དུ་ལོག་ནས་བུ་ཆུང་ང་རང་ལ་འཐམས་ཏེ། །
ཅི་བྱ་ཟེར་བཞིན་ངུ་སྐད་ལྷང་ལྷང་དུ་སྒྲོག་པའི། །
གཞན་པའི་བརྙས་བཅོས་ཁུར་བའི་ཨ་མ་དེ་དྲན་བྱུང་། །
མི་བཞི་ཚོགས་ཁག་ལོ་རྒྱུས་གར་སྟེགས་འ་ས་ལྷུང་ཞིང༌། །
མི་རིགས་སྲིད་ཇུས་ཉི་གཞོན་ཤར་བ་ཡི་དུས་སུ། །
དགའ་བའི་ཞལ་ལ་སྐྱིད་པའི་འཛུམ་མདངས་ཤིག་རྒྱུས་ཏེ། །
སྙན་པའི་གཏམ་བཟང་གླེང་བའི་ཨ་མ་དེ་དྲན་བྱུང་། །
，
ཏང་གིས་ངོད་ཡིག་སློབ་པའི་སྐལ་བཟང་མཆོག་སྦྱིན་པས་ །
ལེ་ལོ་གཡེང་བར་ཞུགས་ན་དགེ་བ་རིང་ཆུང་སྟེ། །
རིག་པའི་གནས་ལ་སྦྱོང་ཞེས་ཤ་ཚའི་གཏམ་སྨྲ་བའི། །
བློ་རྒྱ་ཆེ་བའི་དྲིན་ཆེན་ཨ་མ་དེ་དྲན་བྱུང་། །
HR
དབུ་སྐྱེས་ཕྲེང་བ་ལུག་ཆུང་ཚ་རུ་ལྟར་དཀར་ཞིང་། །
ལང་ཚོ་ཉམས་པའི་སྐུ་ལུས་སྡོང་སྐམ་དང་འདྲ་བ། །
སོ་ཕྲེང་ཐོར་བའི་ཞལ་སྒྲོས་བྲག་ཁུང་དང་མཚུངས་པའི། །
མགོ་བོ་འདར་འདར་ལྟ་བའི་ཨ་མ་དེ་དྲན་བྱུང་། །
ང་རང་ན་སོ་རྒས་ནས་གཞན་དབང་དུ་གྱུར་པས། །
སྲིད་འདིར་ཡུན་རིང་འདུག་པའི་རང་དབང་མེད་ཟེར་ཞིང་། །
ཕྱག་གི་སོར་མོས་རིན་ཆེན་ཕྲེང་བ་རང་འདྲེན་བཞིན། །
130



མ་ཎི་ལྷང་ལྷང་འདོན་པའི་ཨ་མ་དེ་དྲན་བྱུང༌། །
རྒས་པའི་ཞལ་ལ་གཉེར་མའི་རི་མོ་འབུམ་ཤུར་ཞིང་། །
བློ་རིག་ཚོར་བའི་མེ་ཏོག་འདབ་མའི་ཕྲེང་ཟུམ་ཡང༌། །
ད་དུང་ཤ་ཚའི་གཏམ་སྙན་དྲི་ཟ་མོའི་གླུ་དབྱངས། ། །
ཐོས་འཛིན་དགའ་སྟོན་སྤེལ་བའི་ཨ་མ་དེ་དྲན་བྱུང༌། །
ང་རང་ད་ཐེངས་ལན་གྲུ་གྲོང་ཁྱེར་དུ་ཆས་དུས། །
འ བྲལ་བར་མི་བཟོད་མཆི་མའི་ཆབ་རྒྱུན་རང་འབབ་བཞིན། །
ཡ་རབས་ལུགས་བཟང་ཞུགས་ཞེས་བསླབ་བྱའི་གསུང་འབྱོན་པའི། །
བརྩེ་བའི་སྤྱན་གྱིས་གཟིགས་པའི་ཨ་མ་དེ་དྲན་བྱུང༌། །
བདག་གིས་བྱམས་ལྡན་མ་ཡུམ་དྲིན་མོ་ཆེའི་བཀའ་དྲིན། །
མི་ཚེ་སྟོང་ལ་གཞལ་ཡང་དྲིན་ལན་གཟབ་ནུས་པའི། །
གོ་སྐབས་དྲི་བྲལ་སྔོ་བསངས་འཆི་མེད་ཀྱི་ལམ་དུ། །
པད་མ་ཟུང་གཅིག་བཞད་པའི་དོ་ཟླ་ལ་ཆས་སོང་། །
དེ་ལྟ་ན་ཡང་དེང་སང་གཞོན་ནུ་འགའ་ཞིག་གིས། །
དྲིན་ལན་གཟོ་བ་ལྟ་ཞོག་སྡང་མིག་གི་གློག་ཞགས། །
རང་ལུས་སྐྱོང་བའི་དྲིན་ཆེན་ཨ་མའི་ཐོག་འཁྱུག་ཅིང་། །
འཛུམ་མདངས་ཆུང་མར་སྟོན་པའི་སྣང་ཚུལ་འདི་སྐྱོ་ཨང་། །
ཀ་ཡེ་ཕ་མ་སྐྱོང་བའི་ཕོ་གསར་དང་མོ་གསར། །
དྲིན་ཆེན་མ་ལོ་སྲིད་འདིར་བཞུགས་པ་ཡི་དུས་སུ། །
131



མ་གཅེས་འཇིག་རྟེན་ཕྱི་མོའི་གཟིགས་མོ་ལ་གཤེགས་རྗེས། །
དྲན་པའི་ཤུགས་རིང་འབྱིན་ཡང་ཕན་པ་ནི་མེད་དོ། །
དེ་ཕྱིར་ཨ་མ་བཞུགས་དུས་གཅེས་འཛུམ་ཀྱི་པད་མོ། - །
རྣམ་པར་བཞད་ནས་ཞིམ་མངར་ཁ་ཟས་ལེགས་སྟེར་ཞིང༌། །
ཁ་ལུས་སེམས་ཀུན་སྐྱིད་པའི་དགའ་སྟོན་རབ་བསྒྲུབ་ན། ། ་
དེ་ནི་ཡ་རབས་དམ་པའི་སྤྱོད་ཚུལ་ཞིག་ཡིན་ནོ། །
ཁོ་བོའི་ལག་སོར་ཐོགས་པའི་སྙུག་གུ་ཡི་རྩེ་མོས། །
མངོན་བརྗོད་བརྡ་རྙིང་ཕྲེང་བས་མཛེས་རྒྱན་མཆོག་མ་སྤྲས། །
ཡིད་དུ་འཆར་བའི་སྙིང་གཏམ་ཡི་གེ་ལ་བཀོད་པ།
སྙན་ཚིག་མ་ཡིན་གོ་སླའི་འབེལ་གཏམ་ཞིག་ལགས་སོ། །
132



གར་སྟེགས།
དཔྱིད་དུས་ནི་མེ་ཏོག་གི་གར་སྟེགས་ཡིན་པས།
རོ་བརྒྱའི་དྲི་བསུང་གིས་ཡུལ་གྱི་ཐ་གྲུར་ཁྱབ་ཅིང༌།
ཚེ་སྲོག་གསར་བ་ཐོབ་པའི་སྲིན་བུ་རྣམས་གཉིད་
ལས་དཀྲོགས།
དབྱར་དུས་ནི་རྩྭ་ཐང་གི་གར་སྟེགས་ཡིན་པས།
རྩྭ་ལྗང་གི་ཕྲེང་བས་ལྡེམ་གར་སྒྱུར་ཞིང༌།
རྟ་ནོར་ལུག་གསུམ་གྱིས་རབ་དགའི་མཆོང་གར་རྩེན།
སྟོན་དུས་ནི་འབྲུ་དྲུག་གི་གར་སྟེགས་ཡིན་པས་
སྙེ་མའི་གསེར་རླབས་དགུང་དུ་འཕྱུར་ཞིང༌།
ཤིང་འབྲས་ཀྱི་འཛུམ་ཞལ་ངོམ་པར་བྲེལ།
དགུན་དུས་ནི་ཁ་བའི་གར་སྟེགས་ཡིན་པས། །
ལྗོན་ཤིང་ལ་དངུལ་གྱི་འཕྱང་འཕྲུལ་བཏགས་ཤིང་།
འཕྱོར་སྒེག་གི་རྣམ་འགྱུར་སྟོན་བཞིན་འདུག་སྟེ།
སྣོད་བཅུད་ཀྱི་གར་སྟེགས་འདི་ནི།
སྲུང་སེམས་དང་གཅེས་སེམས་ཀྱིས་བསྐྲུན་པ་ཞིག་ཡིན།
ལོ་རྒྱུས་ནི་དཔའ་བོའི་གར་སྟེགས་ཡིན་པས།
ཕན་ཚུན་འ ཐབ་པའི་རུ་མཚོན་མཁའ་ལ་བསྒྲེངས་ཤིང༌།
133



དགྲ་སྡེ་ཟིལ་གྱིས་གནོན་པའི་ང་རོས་ས་གཞི་གཡོས།
ཚན་རྩལ་ནི་སྔོན་ཐོན་གྱི་གར་སྟེགས་ཡིན་པས།
ཟླ་བའི་གོ་ལའི་སྟེང་དུ་ལྟད་མོར་འགྲོ་ཞིང་།
འཇིགས་ཟིལ་སྟོན་པའི་ཐབས་ཀྱིས་དགྲ་སྡེ་འདུལ།
འཛམ་གླིང་ནི་གཡོ་སྒྱུའི་གར་སྟེགས་ཡིན་པས།
གཡོ་འཕྲུལ་གྱིས་གཞུང་དྲང་འདུལ་ཞིང་།
ལོག་སྤྱོད་ཀྱིས་དྲང་བདེན་གནོན་པ་དང༌།
ཧམ་སེམས་ཀྱིས་རྒྱལ་ཁ་ལེན་བཞིན་འདུག་སྟེ།
ཕྱོགས་ལྷུང་གི་གར་སྟེགས་འདི་ནི།
གཡོ་སྒྱུ་དང་ཧམ་སེམས་ཀྱི་རྒྱུད་ལས་བྱུང་བ་ཡིན།
རྡུལ་ཕྲན་མཚོན་ཆ་ལ་ཁ་ལོ་བསྒྱུར་བ་དག་གིས་
འཛམ་གླིང་ལ་སྒེར་བདག་བྱེད་པར་བརྩོན་ན་ཡང་།
དར་རྒུད་དང་རྒྱལ་ཕམ་མཐའ་དག་ནི།
དུས་ཡུན་གཅིག་གི་རླུང་རྟའི་དར་རྒུད་ལ་གཞན་དྲིང་འཇོག
རི་ཆུ་ནི་དལ་གྱིས་གཡོ་བའི་གོས་ཡུག་ལྗང་ཁུ་ཞིག་ཡིན་པས།
གཡོ་ཅན་དག་གིས་ཧབ་ཐོབ་རྒྱག་བཞིན་དྲས་གཏུབ་བྱེད་
པར་བྲེལ་ན་ཡང༌།
གནའ་རབས་ཀྱི་སྟོབས་ལྡན་རྒྱལ་རབས་རྣམས།
དེང་སང་གཅིག་ཀྱང་མེད་པར་དུར་ཁྲོད་ཀྱི་
ནང་དུ་གཟིམ་པ་མཐོང་ངམ།
འཚོ་བ་ནི་སྙན་ངག་པའི་གར་སྟེགས་ཡིན་པས།
སྡང་བའི་ཕྱོགས་ལ་སྤྱོ་བའི་འབྲུག་སྒྲ་ལྡིར། །
དགའ་བའི་ཕྱོགས་ལ་བསྟོད་པའི་གླུ་གཞས་ལེན།
འཇིག་རྟེན་གྱི་མཛེས་སྡུག་དང༌།
མི་ཡུལ་གྱི་དགོད་སྒྲ་རྣམས།
134



ཁྱེད་ཀྱི་པིར་རྩེ་ནས་བྱུང་།
སྙན་ངག་མཁན་གྱི་སྨྱུ་གུ་ནི། །
སྐབས་རེར་རལ་གྲི་ཞིག་དང་མཚུངས་པས།
དྲང་བདེན་ཁྱད་དུ་གསོད་པའི་མགྲིན་པ་གཅོད།།
སྐབས་རེར་མཚོན་ཆ་ཞིག་དང་མཚུངས་པས།
གཞན་ལ་གཉའ་གནོན་བྱེད་པའི་དགྲ་དཔུང་གཏོར།
སྐབས་རེར་མེ་ལོང་ཞིག་དང་མཚུངས་པས།
དཀར་ནག་ལས་ཀྱི་དབྱེ་བ་གསལ་བོར་མངོན།
སྐབས་རེར་ཁྲིམས་དཔོན་ཞིག་དང་མཚུངས་པས།
གཞུང་དྲང་རྣམས་ཀྱི་མཚན་སྙན་ལོ་རྒྱུས་དེབ་ཐེར་དུ་
འགོད་ཅིང་། །
གཡོ་ཅན་རྣམས་ལ་སྙིང་རྗེ་མེད་པར་སྲོག་ཁྲིམས་གཅོད།
ཨེ་མ། འཛམ་གླིང་།
ཁྱོད་ནི་རྙོག་འཛིང་ཆེ་བའི་གར་སྟེགས་ཤིག་ཡིན།
ཨེ་མ། འཚོ་བ།
ཁྱོད་ནི་བདེ་སྡུག་འདྲེས་མའི་གར་སྟེགས་ཤིག་ཡིན།
135



རྨིག་སྒྲ།
ཉ་རྒྱས་ཟླ་བའི་འཛུམ་དཀར་བདུད་རྩི་ཡིས།
འབྲོག་སྡེ་རི་ཀླུང་མ་ལུས་གསལ་བར་བྱས།
སྦྲ་གུར་ནང་གི་སྒྲོན་མེའི་འོད་སྟོང་ཡང་།
དལ་བུ་དལ་བུར་ནུབ་པའི་ཉེར་བསྡོགས་རྩོམ།
གློ་བུར་ཐོས་འཛིན་དཔྱིད་དུ་གྱུར་བའི་སྒྲ།
མཚན་མོའི་རྩྭ་ཐང་གྲོགས་སུ་བསྡེབས་སམ་ཅི།
ཁ་ཁུ་རྣམ་པར་སིམ་པའི་ནགས་ཀླུང་དང་།
ཕ་ཀིའི་ལམ་བུ་བརྒྱུད་ནས་གྲགས་ཏེ་འོང་།
ཐག་ཐག་སྒྲ་སྙན་ཉེ་སར་གྲོགས་འོང་ཚེ།
སྦྲང་ཆར་ཐིགས་ཕྲེང་ས་གཞིར་བསྙིལ་བར་འགྲན།
སླར་ཡང་རིང་ནས་རིང་དུ་གྱུར་པ་འི་ཚེ།
ཆུ་མིག་དྲག་ཏུ་བཞུར་སྒྲའི་ཟླ་བོར་སྙེམས།
རྣ་བར་སིམ་པའི་སྒྲ་དེ་གྲགས་པའི་དབྱངས།
136



རྒྱལ་རྔ་རྡུང་བའི་རྗེས་སུ་རྐང་པ་འཇོག
འགྱུར་ཁུག་ལྡན་པའི་དབྱངས་སུ་གྱུར་པ་ན།
བོད་རིགས་ལུས་ཕྲའི་སྙན་འཇེབས་གླུ་དང་མཚུངས།
སྒྲ་དེས་མེ་མདའི་མཐུ་ལ་བསྟོད་པ་ཡིས།
མ་རུངས་སྤྱང་ཀིའི་སྙིང་རྩ་ལྐོག་མར་འབྱིན།
མི་རིགས་ལ་རྒྱའི་དྲི་བཞོན་ཉེར་བསྡོངས་ཏེ།
འགྲོ་ཀུན་གཉིད་ལས་སློང་བའི་ཆེད་དུ་གྲོགས།
ནམ་མཁའི་ཀ་བར་སྤྲུལ་བའི་ས་འཛིན་དང་། །
ཕ་མཐའ་བྲལ་བའི་གཡུ་མདོག་ནེའུ་གསིང་གཞི་
འབྲོག་པའི་དུད་ཁྱིམ་བཅས་སུ་ཁྱབ་པའི་སྒྲས།
མ་སྨད་ཕུན་ཚོགས་བདེ་སྐྱིད་མགྲོན་དུ་འབོད།
དེ་ནི་རྐང་བཞི་སྐྱོང་སླད་འབྲོག་པ་ཀུན།།
ཕྱོགས་བཞིར་བསྐྱོད་པའི་རྟ་མཆོག་རྨིག་སྒྲ་སྟེ།
འཐབ་འཛིང་གླུ་གཞས་ལེན་དང་ཡོངས་མཚུངས་ཤིང་།
ཉིན་མཚན་ཀུན་ལ་རྩྭ་ཐང་གཉེན་དུ་བསྡོངས།
རྨིག་སྒྲའི་ཁྲོད་ནས་རྩྭ་ཐང་གཡུ་མདོག་གྱུར།
རྨིག་སྒྲའི་ཁྲོད་ནས་མེ་ཏོག་འདབ་བརྒྱ་གྲོལ།
རྨིག་སྒྲའི་ཁྲོད་ནས་ཕྱུགས་རིགས་ཤ་ཤེད་རྒྱས།
རྨིག་སྒྲའི་ཁྲོད་ནས་འབྲོག་སྡེ་ཕྱུག་པོར་གྱུར། །
137



དབྱར་ཟླ་ཐོག་མའི་འབྲུག་སྒྲ།
སྔོན་བྱུང་གི་ལོ་རྒྱུས་གཉིད་སྟུག་པོ་ལས་སད་དེ།
གངས་རི་དང་རྩྭ་ཐང་གིས་གླེང་མོལ་བྱེད་པར་ཉན་བཞིན་འདུག
མི་སུ་ཞིག་ཡིན་ཀྱང་རང་ཉིད་ལ་ཐོབ་ཐང་ཅི་ཞིག་ཡོད་པ་ཤེས་དགོས་པའི་
ཁོར་
ལག་པ་གཉིས་ལྷན་སྐྱེས་སུ་ཡོད་པའི་དོན་སྙིང་ཡང་རྟོགས་དགོས།
ངེད་ཅག་གི་ཨ་ཕའི་དཔུང་བ་དང་ཨ་མའི་ནུ་ཞོ་དག་གིས། །
བདེ་སྡུག་གི་ཆར་རླུང་འཚུབ་པའི་འཛམ་གླིང་འདི་ཡར་བཀྱགས་ཡོད།
དེ་རིང་ཁྱོད་ཀྱིས་ཐག་རིང་ན་དབྱར་ཟླ་ཐོག་མའི་འབྲུག་སྒྲ་ལྡིར་བ་ཐོས་ཡོད་
ཅིང་།
དེ་ནི་ངར་ལྕགས་ཀྱི་གསེབ་ལས་བྱུང་པའི་རྡོ་རྩིག་གི་ཁང་པ་དང་།
རྨོ་འདེབས་ཀྱི་རྒྱལ་ཁ་ཐོབ་པའི་རི་སྐེད་ཀྱི་ཐེམ་ཞིང་ཡིན་པས།
ང་ཚོས་གཤོལ་གྱི་མིང་ཐོག་ནས་དེ་ལ་ལང་ཚོའི་མཛེས་སྡུག་ཅིག་སྟེར་ད་གོས།
རྐང་པའི་འོག་ནས་ས་འདམ་སྤུར་མོ་གང་བླངས་ཚེ།
ད་གཟོད་འཚོ་བའི་དཀའ་སྡུག་མཐའ་དག་རྟོགས་པར་གྱུར།
ངལ་རྩོལ་དང་གསར་གཏོད་ལས་བྱུང་བའི་འཚོ་བ་ནི་འོད་སྟོང་ལྡན་པ་ཞིག་
138



ཡིན།
ཚུལ་ལྡན་དང་གཞུང་དྲུང་ལས་བྱུང་བའི་འཚོ་བ་ནི་དྲི་ཞིམ་འཐུལ་བ་ཞིག་
ཡིན་པས།
ངེད་ཅག་གིས་དབྱར་ཟླ་ཐོག་མའི་འབྲུག་སྒྲའི་མིང་ཐོག་ནས་དེ་ལ་བསྟོད་གླུ་
ཞིག་ལེན་དགོས།
ང་རང་གདོང་གི་མཆི་མ་བྱི་དོར་བྱེད་པའི་ལག་པ་གཉིས་ལ་རབ་ཏུ་དགའ།
ང་རང་ཉི་མ་ལྟར་འདབ་ཕྲེང་གྲོལ་བའི་མེ་ཏོག་ལ་རབ་ཏུ་དགའ། །
སྒྲོ་ལྡན་རྣམས་དྲོད་སྐྱིད་ཀྱི་ཚང་མལ་ནས་ལངས་ཏེ།
ལྗོན་ཤིང་དང་ལྗོན་ཤིང་གི་གེལ་བའི་བར་དུ་སྐད་སྙན་སྒྲོག
ཤིང་འབྲས་དང་ཤིང་འབྲས་ཀྱི་གསེབ་ན་འཕུར་ལྡིང་བྱེད།
ལྗོན་ཤིང་གི་གེལ་བ་རེ་རེ་སྨྱུ་གུ་རུ་གྱུར་ཞིང་།
རྒྱ་མཚོ་དང་ཆུ་ཀླུང་མཐའ་དག་སྣག་ཚར་བསྒྱུར་ནས།
གནའ་རབས་ཀྱི་སའི་གོ་ལའི་ལོ་རྒྱུས།
གནའ་རབས་ཀྱི་མིའི་འགྲོ་བའི་རང་དབང༌། །
གནའ་རབས་ཀྱི་མིའི་འགྲོ་བའི་དམངས་གཙོ།།
གནའ་རབས་ཀྱི་མིའི་འགྲོ་བའི་ལོ་རྒྱུས་ཤིག་འབྲི་བཞིན་ཡོད་ཅིང་།
ཡི་གེ་ནག་ཆུང་རེ་རེ་ནི་རྫུན་མེད་རྣམ་དག་ཅིག་ཡིན་པས།
ངེད་ཅག་གིས་ རང་ དབང་ལྡན་ པའི་ པིར་གྱི་ མིང་ ཐོག་ནས་དེ་ལ་ བསྟོད་
བསྔགས་ཤིག་བྱེད་དགོས།
གནའ་རབས་ཀྱི་བང་སོ་རེ་རེའི་ཁྲོད་དུ།
གནམ་འོག་གི་ཡབ་མེས་རྣམས་ཀྱི་གཟི་རྔམ་དང་། །
ཡུན་རིང་རྟག་པ་མིན་པའི་དར་རྒུད། །
དགྲ་འདུལ་གཉེན་སྐྱོང་བྱེད་པའི་རྒྱལ་ཕམ་སོགས་སྦས་ཡོད།
139



རྒྱལ་ཁམས་དབང་དུ་བསྒྱུར་པའི་བཙན་པོའི་གསུང་གདངས།
དགྲ་སྡེ་ཟིལ་གྱིས་གནོན་པའི་དཔའ་བོའི་ཀི་སྒྲ།
མངའ་འབངས་བདེ་ལ་བཀོད་པའི་བདེ་སྐྱིད་ཀྱི་གླུ་དབྱངས།
དེ་རྣམས་ནི་དབྱར་ཟླ་ཐོག་མའི་འབྲུག་སྒྲ་ཡིན་པས་
དགུན་དུས་གཉིད་དུ་ཡུར་བའི་སྐྱེ་དངོས་དང་སྲོག་ཆགས་རྣམས་གཉིད་ལས་
དཀྲོགས། །
དེ་ནི་ད་ལྟའི་མིས་རྒྱུན་པར་གླེང་བའི་གཏམ་རྒྱུད་དང་། །
ནམ་ཡང་བརྗེད་མི་ཐུབ་པའི་གཟི་བརྗིད་ཀྱི་ལོ་རྒྱུས་ཤིག་ཀྱང་ཡིན་ལ།
དེ་ནི་ཕྱིར་སླེབས་ཐབས་མེད་པའི་ལམ་བུ་ཞིག་ཡིན་ཀྱང་ཡིན།
ཨ་མའི་པང་དུ་བཟུང་བའི་བྱིས་པས་མགོ་བོ་ཡར་བཀྱགས་ཏེ།
ཞོགས་པའི་ཉི་གཞོན་དང་དཔྱིད་ཀྱི་དཔལ་མོ་བསུ་བར་འདོད་ཀྱང་།
ཉིན་རེ་རེ་བཞིན་བསྐམས་པའི་རྩི་ཤིང་རྣམས་མདུང་ལྟར་འགྲེང་།།
ཉིན་རེ་རེ་བཞིན་ཉམས་པའི་རི་ཆུ་རྣམས་དམར་རྗེན་དུ་གྱུར།
ཉིན་རེ་རེ་བཞིན་རྒུད་པའི་གྲོང་ཚོ་ལ་སྐྱ་མདངས་ཤིག་ཤར།
ཨ་མའི་པང་ན་སྐྱིད་པའི་བྱིས་པ་ལགས། །
ཁྱོད་ལ་མིག་ཆུ། མྱ་ངན། འཁོན་སེམས། འགྱོད་གདུང་སོགས་ལས་བྱུང་
བའི
རིག་གནས་བང་མཛོད་ཀྱི་ལྡེ་མིག་ཅིག་དང་།
བརྩོན་འགྲུས། ཕུགས་བསམ། ལ་རྒྱ་སོགས་ལས་འཕོས་པའི།
ལེགས་ཉེས་བླང་དོར་འབྱེད་པའི་ཤེས་རབ་ཅིག་སྤྱད་ཆོག་ཀྱང་། །
སྒེའུ་ཁུང་ཡངས་ཤིང་རྒྱ་ཆེར་ཕྱེ་བའི་རང་དབང་གི་འཛམ་གླིང་ཞིག་སྤྲོད་མི་
ཐུབ།
140



ཁྱོད་ཀྱི་རྐང་ཆུང་དང་ལག་ཆུང་གཉིས་རྣམ་པར་གཡོ་བ་ནི་འབྱུང་འགྱུར་གྱི་
རེ་འདུན་ཉག་ཅིག་ཡིན་པས། །
ངེད་ཅག་གིས་ཡར་ངོའི་ཟླ་བའི་མིང་ཐོག་ནས་དེ་ལ་ཡར་བསྐྱེད་ཀྱི་ལང་ཚོ་
ཞིག་སྟེར་དགོས།
141



སྤྲིན།
ཆུ་གཏེར་དགའ་མའི་ཁ་ཡི་རླངས། །
བར་སྣང་དབྱིངས་སུ་འཕུར་ལྡིང་གིས། །
སྤྲིན་གྱི་ཕུང་བོ་ཉེར་སྤྲུལ་ནས། །
དལ་གྱིས་རྒྱུ་བའི་ཆ་ལུགས་མཛེས། །
སྔོ་བསངས་ལྷ་ཡི་རྫིང་རིང་དུ། །
ཉམས་འགྱུར་བྱེ་བའི་ཟློས་གར་འབུམ། །
བསྒྱུར་བས་དྲི་ཟའི་འཇིག་རྟེན་གྱི། །
ཁེངས་པ་མ་ལུས་འཕྲོག་པར་རྩོམ། །
ཁྱོད་ཀྱི་སོར་མོའི་འདུ་བྱེད་ཀྱིས། །
དབྱར་རྔའི་རྒྱུད་མངས་འཁྲོལ་བའི་མཐུས། །
མགྲིན་སྔོན་ཡིད་ལ་དགའ་བྱིན་ནས། །
སྒྲོ་གདུགས་སྒྲེང་ཞིང་གར་བསྒྱུར་རོ། །
ཚ་བའི་སྟོབས་ཀྱིས་མ་རུངས་པར། །
142



བྱས་པའི་རྩི་ཤིང་མེ་ཏོག་ཕྲེང་། །
ཆར་བའི་བདུད་རྩིའི་དཔལ་སྟེར་བའི། །
སྤྲིན་ཁྱོད་དཔག་བསམ་ལྗོན་པར་འགྲན། །
སྤྲིན་ཁྱོད་མཁའ་རུ་འཕགས་མཐོང་ཚེ། །
སྣ་ཚོགས་མེ་ཏོག་བཞད་པའི་དབུས། །
ཟེའུ་འབྲུ་སོ་ཕྲེང་འཛུམ་རླབས་ཀྱིས། །
ཆར་ཟིམ་བྱིན་ཞེས་སྨྲ་བ་བཞིན། །
གསེར་ལྡན་མཚེའུ་སྐྱེ་དངོས་དང༌། །
རི་སྐྱེས་རྐང་བ་དྲུག་པའི་ཁྱུར། །
བདེ་བ་སྟེར་སླད་གྲིབ་བསིལ་གདུགས། །
བླ་ན་འཕུབ་པ་ཁྱོད་ཀྱི་གཤིས། །
སྐབས་རེར་སྤྲིན་ཁྱོད་ཁྲོས་པའི་ཚེ། །
འཇིགས་རུང་ནག་ཞལ་གླལ་བའི་ཁྱོན། །
སྲིད་པའི་མཐའ་ལ་ཤོང་མིན་པར། །
ཞེ་སྡང་གློག་དམར་ཕྲེང་ཐག་གཡོ། །
རི་བོ་གས་འདྲའི་འབྲུག་གི་སྒྲ། །
ཆེས་ཆེར་སྒྲོག་བཞིན་གནམ་ལྕགས་ཐོག།
འཕེན་པའི་སྟོབས་ཀྱིས་བྲག་རིའི་ལྷུན། །
སིལ་བུར་གཏོར་བའི་རྔམ་ཟིལ་སྟོན། །
143



གཡོ་སྒྱུའི་རྨུ་ཐག་ལ་འཇུས་ནས། །
གཞན་བསླུའི་མཁའ་ལ་འཛེགས་པ་ཡི། །
སར་སྐྱེས་དྲེགས་པ་བསྙིལ་བའི་སླད། །
རྡོ་ཆར་མཚོན་ཆ་འབེབས་པར་རྩོམ། །
སྙིང་སྟོབས་བདུད་རྩིའི་རྒྱ་མཚོ་ཆེར། །
ལྷག་བསམ་རྦ་རླབས་ཕྲེང་གཡོ་བའི། །
སྤྲིན་ཁྱོད་གཞན་གནོད་ཉེ་སྐྱོར་གྱི། །
ཕྱོགས་ལྷུང་འཇུག་པའི་གོ་སྐབས་ཕྲ། །
བཙན་པོ་ཆམ་ལ་འབེབས་པ་དང༌། །
ཉམ་ཐག་ཞབས་ནས་སྐྱོར་བའི་མགོན། །
ནམ་མཁའི་གླང་བོ་ལགས་སོ་ཞེས། །
མིང་གི་ཅོད་པན་ཕྱོགས་སུ་འཛུམ། །
ཉི་ཟླ་སྐར་གསུམ་ནོར་བུའི་རྒྱུན། །
རྩེ་དགའ་རྒོད་པའི་ཀུན་གསལ་མར། །
མཆུ་འདབ་སྦྱོར་ལ་བྲེལ་བའི་སྤྲིན། །
སྨིན་ལེགས་ནུ་འབུར་ལྟ་བུར་མཛེས། །
ང་རྒྱལ་མགོ་འཕང་མི་མཐོ་ཞིང་། །
ཕྲག་དོག་རྣམ་འགྱུར་མི་སྟོན་པའི། །
སྤྲིན་ཁྱོད་མཁའ་འགྲོའི་ཁང་བཟང་དུ། །
144



འཇིག་རྟེན་སྐྱེ་བོས་བཀུར་བཞིན་གནས། །
རང་གི་བཅུད་དུ་རྫོགས་པའི་ཆར། །
སྐྱེ་དངོས་དག་གི་ཁྱེར་བ་ལ། །
དགྱེས་པའི་འཛུམ་སྟོན་ཆུ་འཛིན་ཁྱོད། །
གཏོང་སེམས་གོམས་པའི་རྒྱལ་སྲས་བཞིན། །
སྤྲིན་ཁྱོད་སེམས་མེད་ཅེས་གྲགས་ཀྱང་། །
ཚ་བས་ཉེན་པའི་རི་སྐྱེས་དང་། །
མི་རྣམས་གྲིབ་བསིལ་སྦྱིན་པ་འདིས། །
ཕན་འདོགས་ལྷག་བསམ་ལྡན་ནམ་སྙམ། །
གཞན་སྲོག་བག་མེད་འཕྲོག་པ་ཡི། །
ཐ་ཤལ་སྤྱོད་པ་དོར་བའི་སྤྲིན། །
ཚུལ་ཁྲིམས་གཙང་མས་འཚོ་བ་ཡི། །
དགེ་འདུན་པ་ཡི་ཆ་བྱད་འཛིན། །
གཞན་གྱི་ཕུན་ཚོགས་མ་བྱིན་པར། །
ལེན་པ་དོན་དུ་གཉེར་མིན་པའི། །
སྤྲིན་ཁྱོད་རླུང་གིས་བདས་ན་ཡང༌། །
ཁྲོ་མེད་བཟོད་པའི་ཕ་རོལ་ཕྱིན། །
ཀུན་གསལ་བུ་མོས་འཛུམ་སྟོན་ཀྱང༌། །
འདོད་ལོག་མི་སྤྱོད་ཆུ་འཛིན་ཁྱོད། །
145



གཞན་ཕན་ཆར་ཟིམ་བསྙིལ་བའི་སླད། །
ཕྱོགས་བཞིར་བརྩོན་འགྲུས་གར་གྱིས་རྒྱུ། །
རྫུན་སྨུའི་རོ་འཛིན་གཡོ་བྲལ་ཞིང༌། །
རི་རྩེ་དག་ལ་གནས་འཆའ་བའི། །
སྤྲིན་ཁྱོད་དགེ་ལས་མི་འདའ་བས། །
བསམ་གཏན་པ་ཡི་ངང་ཚུལ་འཛིན། །
ཕྲ་མའི་ས་ཞིང་ཡངས་པའི་གཞིར། །
ཚིག་རྩུབ་ས་བོན་མི་འདེབས་པའི། །
སྤྲིན་ཁྱོད་བླང་དོར་མི་འཆུག་པའི། །
ཤེས་རབ་རྣམ་བཀྲའི་དྲན་དབང་བཞིན། །
བརྣབ་སེམས་དབུ་རྨོག་མ་བཀླུབས་ཤིང་། །
གནོད་སེམས་མཚོན་ཆ་མ་བཏགས་པའི། །
སྤྲིན་ཁྱོད་ལྷག་བསམ་ཆ་རྫོགས་པའི། །
བསིལ་ཟེར་དབང་བོའི་དགྲ་ཟླར་བྱེད། །
ལྟོས་དང་སྒྲོ་ལྡན་ལམ་གྱི་གཞིར། །
ལ་ང་ལིང་གཡོ་བའི་ཆུ་འཛིན་གྱིས།
བརྩེ་དགའི་ཟློས་གར་བསྒྱུར་པ་ཡིས། །
མེ་ན་ཀ་ཡི་ཁེངས་པ་འཕྲོག །
གངས་ཅན་པ་ཡི་སེམས་ཀྱི་གཤིས། །
146



ཆུ་འཛིན་གཟུགས་སུ་འཕོས་པ་ཡི། །
གྲགས་སྙན་ཨུཏྤལ་རིང་འཕྱར་བ། །
ཕྱོགས་ཀྱི་ལུས་ཕྲའི་རྣ་རྒྱན་བྱས། །
བསམ་གཞིགས་འོ་མའི་རླབས་ཕྲེང་གིས། །
ཀུན་རྟོག་དཀྱིལ་འཁོར་འཁྲུད་བཞིན་པར། །
གཏམ་སྙན་ནོར་བུ་སོར་མོའི་རྩེར། །
བསྒྲེངས་པ་བློ་ལྡན་སྐྱེས་སུ་ཕུལ། །
147



སྤྲོད།
ང་ཡི་སྒྲོ་ལྡན་གྱིས་གཤོག་རླབས་གཡོ་སའི་ནམ་མཁའ།
ང་ཡི་ཤིང་འབྲས་ཀྱིས་རབ་ཏུ་ལྕི་བའི་ནགས་ཚལ།
ང་ཡི་གཏེར་ཁ་ཡིས་རབ་ཏུ་ཕྱུག་པའི་ས་གཞི།
ང་ཡི་ཕ་ཡུལ་གྱི་ཕྱོགས་སུ་སྐྱོད་པའི་རྐང་ལམ་རྣམས།
ང་ལ་མྱུར་དུ་སྤྲོད།
ནམ་མཁའི་རྨི་ལམ་དུ་སྤྲིན་ནག་གི་འཇིགས་ཞལ་དང༌།
ལྗོན་ཤིང་གི་རྨི་ལམ་དུ་སྟ་རེ་ཡི་མཆེ་བ།
ས་གཞི་ཡི་རྨི་ལམ་དུ་ལྕགས་ཁེམ་གྱི་གདུག་རྩུབ་སོགས་མི་སྣང་ཞིང་།
གསེར་ལྡན་གྱིས་ས་ལ་ལྷུང་བའི་དབུགས་རིང་དང་མཆི་མ་གཏེར་དུ་སྦས་
པས།
དྲི་བཞོན་གྱི་བུ་མོ་རང་དབང་གི་ཉམས་ཀྱིས་རྒྱུ་བཞིན་གདའ།
ང་ཡི་གཅེས་སུ་འོས་པའི་དུས་ཚོད།
ང་ཡི་གནམ་ལ་འཕུར་བའི་གཤོག་པ།
ང་ཡི་བརྒྱ་ཕྲག་དུ་མའི་རེ་འདུན་རྣམས།
ང་ལ་མྱུར་དུ་སྤྲོད། །
དུས་ཚོད་ནི་ཚེ་སྲོག་གི་དབྱངས་རྟ་ཡིན།
148



གཤོག་པ་ནི་ཡར་ཐོན་གྱི་འགྱུར་ཁུགས་ཡིན།
སྤྲིན་དཀར་ནི་ལྷད་མེད་ཀྱི་བསམ་པ་ཡིན།
ཆུ་ཀླུང་ནི་ལྷོད་མེད་ཀྱི་བརྩོན་སེམས་ཡིན།
ལང་ཚོ་ནི་ཕུགས་བསམ་གྱི་ངར་སྐད་ཡིན།
རེ་འདུན་ནི་སྔོན་སྐྱོད་ཀྱི་སྐུལ་ལྕག་ཡིན།
ང་ཡི་ཚེ་སྲོག་གི་རིན་ཐང་དང་འཚོ་བའི་སྒྲིག་ལམ།
ང་ཡི་ལྷན་སྐྱེས་ཀྱི་གཤིས་ལུགས་དང་སྔར་ཤོར་བའི་གཟི་བྱིན།
ང་ཡི་བྱིས་པའི་དུས་ཀྱི་རྨི་ལམ་དང་རྨས་ཕོག་པའི་ལ་རྒྱ།
ང་ཡི་དྲོད་དུ་འབར་བའི་ཟུངས་ཁྲག་དང་སྙིང་གི་འཕར་ལྡིང་།
ང་ཡི་གཅེས་སུ་འཛིན་པའི་འདོད་བརྩེ་དང་རབ་དགའི་དགོད་སྒྲ།
ང་ཡི་དྲི་མ་མེད་པའི་ལྷག་བསམ་དང་ཡ་རབས་ཀྱི་སྤྱོད་ལམ་བཅས།
ང་ལ་མྱུར་དུ་སྤྲོད།
ལྟོས་དང་།
ཉིན་མོར་གྲང་ངར་འཇོམས་པའི་རྟ་ལྗང་།
མཚན་མོར་མུན་པ་སེལ་བའི་ཟླ་བ།
ནམ་ཡང་གཉིད་དུ་མི་ཡུར་བའི་སྐར་མ་རྣམས་ཡོད། །
རྒྱུ་སྐར་རེ་རེ་ནི་ཕན་ཚུན་བྱམས་པ་ཞིག་ཡིན་པས་ཟུ་དང་ལྡེ་མིག་འདྲ།
རྒྱུ་སྐུར་རེ་རེ་ནི་བརྩེ་དུང་ལྡན་པ་ཞིག་ཡིན་པས་ཆུ་དང་ཉ་མོ་འདྲ།
རྒྱུ་སྐར་རེ་རེ་ནི་སྤོབས་པ་ཆེ་བ་ཞིག་ཡིན་པས་སྟག་དང་སེང་གེ་འདྲ།
རྒྱུ་སྐར་རེ་རེས་ཕན་ཚུན་ལ་ཡིད་ཆེས་བྱེད་བཞིན་འབྱུང་འགྱུར་གྱི་ཕྱོགས་སུ་
ང་ལ་སྤྲིན་མེད་ཀྱི་བར་སྣང་སྟོང་བ་དེ་མི་དགོས།
ང་ལ་འགྱུར་མེད་ཀྱི་བསམ་པའི་འཁྱེར་སོ་དེ་མི་དགོས།
ང་ལ་ཕན་མེད་ཀྱི་ཕྲག་དོག་མཚོན་ཆ་དེ་མི་དགོས།
[49



ང་ལ་གཞན་གནོད་ཀྱི་གཡོ་སྒྱུའི་འཛུམ་རིས་དེ་མི་དགོས།
ང་ལ་ཁྲེལ་མེད་ཀྱི་བསམ་སྦྱོར་ཐ་ཤལ་དེ་མི་དགོས།
གལ་སྲིད་སྒེའུ་ཁུང་གསར་པ་ཞིག་འབྱེད་ཐུབ་ན།
ཆར་རྗེས་ཀྱི་ཞོགས་པ་ལྟ་བུའི་འཇིག་རྟེན་གསར་པ་ཞིག
གཉིད་ལས་སད་ཅིང་སྟོབས་ཀྱིས་བསྙེམས་པའི་འཇིག་རྟེན་ཞིག
སྒེར་སེམས་དང་གཡོ་སྒྱུ་མེད་པའི་སེམས་ཀྱིས་བསྐྲུན་པར་འདོད་དོ།།
15)



འཚོལ།
ཀ་ཡེ་མཛའ་བའི་འཆིང་ཞགས་རིང་མོས་བཅིངས་པ་ཁྱོད། །
ཕ་མཐའ་མི་དམིགས་བསོད་ནམས་བརྒྱུ་བའི་མི་ཡུལ་འདིར། །
སྤྱན་དཀྱུས་བུང་བ་སྤུན་ཟུང་གཡོ་བའི་ཟློས་གར་གྱིས། །
མི་རྟག་པ་ཡི་དངོས་པོ་ཅི་ཞིག་འཚོལ་ལགས་སམ། །
གསར་སྐྱེས་རྐང་འཐུང་ཕྲེང་བས་དཔྱིད་ཀྱི་དཔལ་མོ་འཚོལ། །
རྐང་པ་དྲུག་པས་དཔལ་གྱི་འདབ་མའི་དྲི་བསུང་འཚོལ། །
གསེར་མིག་སྟོང་གིས་ཡན་ལག་བརྒྱད་ལྡན་ཆུ་ཀླུང་འཚོལ། །
གཡང་དཀར་ལུག་ཁྱུས་ཕུན་སུམ་ཚོགས་པའི་རྩྭ་ཐང་འཚོལ། །
ཨེ་མ་འཚོལ་ཞེས་སྙན་པར་གྲགས་པའི་ཐ་སྙད་ལ། །
ཞིབ་ཏུ་བསམས་ན་ཡིད་དུ་འོང་བའི་ཉམས་འགྱུར་རམ། །
རང་སྣང་དྲན་ཚུལ་ཐ་དད་གྱུར་པའི་བསམ་པ་ལས། །
སྲིད་པའི་མེ་ལྕེ་མཐོ་བའི་དགུང་ལ་འཕྱུར་རམ་ཅི། །
དྲིན་ཆེན་ཕ་མས་བྱིས་པར་བདེ་སྐྱིད་མདུན་ལམ་འཚོལ། །
151



ལྷ་རྗེ་ཀུན་གྱིས་ནད་ལ་ཕན་པའི་སྨན་རྫས་འཚོལ། །
བློ་ལྡན་ཚོགས་གྱིས་རིག་གནས་སྤེལ་བའི་ཐབས་བཟང་འཚོལ། །
དགེ་རྒན་རྣམས་ཀྱིས་སློབ་མའི་བློ་སྒོ་འབྱེད་ཐབས་འཚོལ། ། །
ཨེ་མ་འཚོལ་ཞེས་སྙན་པར་གྲགས་པའི་ཐ་སྙད་འདི། །
ལྷག་བསམ་དཔུང་བས་རྣམ་པར་གཡོ་བའི་སིལ་སྒྲའམ། །
ཡང་ན་གཞན་ཕན་ཁོ་ནར་དམིགས་ཏེ་ཕྱོགས་ཀུན་ཏུ། །
གོམ་པའི་འདེགས་འཇོག་སྒྱུར་པའི་རྐང་སྒྲ་ཡིན་ནམ་ཅི། །
དྭ་ཕྲུག་བུ་ཡིས་ཚེ་འདས་ཕ་མའི་ཞབས་རྗེས་འཚོལ། །
ཡུལ་འཁྱུར་མི་ཡིས་རིང་ནས་བྲལ་བའི་གཉེན་ཚན་འཚོལ། །
ལྟོགས་གཟིར་ཁྱེའུའི་མཆུ་སྒྲོས་འོ་མའི་བཅུད་འཛིན་འཚོལ། །
སློང་མོ་བ་ཡིས་ལོ་ཟླ་བཞིན་དུ་བཟའ་བཏུང་འཚོལ། །
ཨེ་མ་འཚོལ་ཞེས་སྙན་པར་གྲགས་པའི་ཐ་སྙད་འདི། །
དྲན་འཛིན་དབང་བོར་མངོན་པར་རྒྱས་པའི་བརྩེ་དུང་ངམ། །
ཡང་ན་རང་གི་བསམ་དོན་ཡིད་བཞིན་འགྲུབ་པའི་ཆར། །
མི་འགྱུར་འདུན་པ་ཟབ་མོ་བཅངས་པ་ཡིན་ནམ་ཅི། །
དཔོན་པོའི་མིག་གིས་རིན་གོང་མི་དགོས་རྒྱུ་ནོར་འཚོལ། །
ཚོང་པས་དཀའ་བ་མེད་པར་རྙེད་པའི་ཁེ་སྤོགས་འཚོལ། །
རྐུན་མས་ཕུན་ཚོགས་དངོས་པོ་འཛོམས་པའི་མི་ཁྱིམ་འཚོལ། །
མཛེས་མས་ཐོབ་དང་གོ་གནས་མཐོ་བའི་ཁྱོ་ག་འཚོལ། །
152



ཨེ་མ་འཚོལ་ཞེས་སྙན་པར་གྲགས་པའི་ཐ་སྙད་འདི། །
ཧམ་པའི་གློག་གི་ཕྲེང་ཐག་གཡོ་བའི་འོད་ཟེར་རམ། །
ཡང་ན་གཡོ་སྒྱུའི་སྤྲིན་ནག་འཁྲིགས་པའི་གདེངས་ཀ་ལས། །
དྲངས་པའི་སྒྲ་བརྒྱ་རྒོད་པའི་ང་རོ་ཡིན་ནམ་ཅི། །
ལེ་ལོ་ཅན་གྱིས་གནས་སྐབས་ཙམ་གྱི་བདེ་བ་འཚོལ། །
མོ་ངན་རྣམས་ཀྱིས་ཁྱོ་གར་སྟེར་བའི་སྡུག་བསྔལ་འཚོལ། ། །
བློ་ཆུང་ཀུན་གྱིས་ལོག་པར་སྨྲས་པའི་འཆལ་གཏམ་འཚོལ། །
མི་རིགས་ངན་པས་ནང་ཁུལ་བཤིག་པའི་གྱོད་གཞི་འཚོལ། །
ཨེ་མ་འཚོལ་ཞེས་སྙན་པར་གྲགས་པའི་ཐ་སྙད་འདི། །
རང་ཉིད་ཉམས་ཉེས་འགྱུར་བའི་ཤ་ཚུགས་མངོན་པའམ། །
ཡང་ན་ཀུན་གྱིས་འཕྱ་བའི་ལུད་པ་འཕེན་བྱེད་པའི། །
འབེན་ཤིང་ཟོལ་དུ་ཇི་མི་སྙམ་པར་ལངས་སམ་ཅི། །
བཞིན་བཟང་ལུས་ཕྲས་ཡ་རབས་མཛངས་མའི་སྤྱོད་ལམ་འཚོལ། །
དམག་དཔོན་དཔའ་བོས་དགྲ་དཔུང་འདུལ་བའི་གཡུལ་ས་འཚོལ། །
བརྩོན་འགྲུས་ཅན་གྱིས་བཅུ་ཕྲག་རིག་གནས་ཡོན་ཏན་འཚོལ། །
མི་རིགས་ལེགས་པོས་རང་ཉིད་དར་བའི་ཐབས་ལམ་འཚོལ། །
ཨེ་མ་འཚོལ་ཞེས་སྙན་པར་གྲགས་པའི་ཐ་སྙད་འདི། །
གཞན་ལས་ཁྱད་འཕགས་བཤུལ་དུ་འགྲོ་བའི་རྐང་སྒྲའ མ། །
ཡང་ན་འཇིག་རྟེན་ཁམས་སུ་བསྐལ་བ་མ་སྟོང་བར། །
གནས་པའི་སླད་དུ་བརྩོན་པའི་ངར་དབྱངས་སྒྲོག་གུམ་ཅི། །
153



དི་རིང་འཚོལ་ཞེས་སྙན་པར་གྲགས་པའི་ཐ་སྙད་འདི། །
ཁོ་བོའི་སྒྲ་འཛིན་བུ་གར་དལ་གྱིས་ཞུགས་པའི་ཚེ། །
གཞན་གྱིས་འདུལ་བར་དཀའ་བའི་རང་སེམས་རྟ་རྒོད་མཆོག །
ཐེ་ཚོམ་ལམ་བུའི་སྟེང་ན་རྒྱུག་པའི་གར་གྱིས་བྲེལ། །
དེ་ཡང་གངས་རིའི་ལྗོངས་སུ་འཚོ་བའི་ལུས་ཅན་ཀུན། །
ཁྱོད་ཚོའི་འདྲེན་བྱེད་ཟུང་གིས་འཛམ་བུའི་གླིང་གི་ཡུལ། །
མཆོག་གྱུར་དངོས་པོ་ཅི་ཞིག་འཚོལ་ལ་འབད་པའི་ཚུལ། །
བདག་གིས་མ་ཐོས་རྣ་བ་ཆ་གཅིག་བླགས་ཏེ་ཉན། །
དེ་ལྟ་ནའང་ཁོ་བོའི་བློ་ཡི་མེ་ལོང་ངོས། །
བོད་ཅེས་བྱ་བའི་མི་རིགས་དར་རྒྱས་གཏོང་བ་ལ། །
ཚན་རིག་ལག་རྩལ་རིག་གནས་མ་ལུས་འདྲེན་པའི་ཐབས། །
འཚོལ་བར་གཞོལ་ན་རང་གཞན་གཉིས་ཀར་ཕན་ནོ་སྙམ། །
154



རྫ་ཆུ།
ཁྱེད་ནི་ས་འཛིན་གྱི་པི་ཝང་ཡིན།
ཁྱེད་ནི་ས་འཛིན་གྱི་གླུ་དབྱངས་ཡིན།
རྫ་ཆུའི་འགྲམ་ནས་བུ་མོ་རྣམས་ཀྱིས་
འཐུང་ཆུ་འཁུར་ཏེ་འགྲོ་བའི་ཚེ།
གླེང་མོལ་དང་དགོད་སྒྲ་དག་གི་
གདངས་སྙན་རེ་རེ་ནི།
འཇམ་མཉེན་གྱི་ལག་པ་ཟུང་གིས་
དཀྲོལ་བའི་པི་ཝང་གི་དབྱངས་ལྟར་གྲགས།
རླབས་ཕྲེང་གི་མེ་ཏོག་ཀྱང་དབྱངས་ཀྱི་
འགྱུར་ཁུགས་ནས་འཕྱུར་བར་རྩོམ།
སྐབས་རེར་གླུ་གཞས་ཀྱང་ཆུ་ཡི་ཟེགས་མའི་ངོགས་ནས་
འཕུར་ཏེ་སོང་།
ཁྱེད་ནི་ས་འཛིན་གྱི་མེ་ལོང་ཡིན།
ཁྱེད་ནི་ས་འཛིན་གྱི་གླུ་དབྱངས་ཡིན།
ཕོ་གསར་རྣམས་ཀྱིས་རྟ་ཕོ་ཆུ་ཁར་ཁྲིད་ཡོང་ཚེ། །
ཆུ་གཉེར་གྱི་རི་མོ་ཚོམ་བུ་དང་ཚོམ་བུའི་ཚུལ་དུ་
བཀྲ་ཞིང་།
རྟའི་སྐོམ་པའི་གདུང་བ་ཡོངས་སུ་བསལ་བ་ན། །
155



ཆུ་འགྲམ་གྱི་རྩི་ཤིང་གི་ཕྲེང་བ་དག་ཀྱང་
གཡུ་མདོག་ཏུ་གྱུར་སོང་།
ཁྱེད་ནི་ས་འཛིན་གྱི་ནུ་ཞོ་ཡིན་
ཁྱེད་ནི་ས་འཛིན་གྱི་གླུ་དབྱངས་ཡིན།
སེམས་ཅན་སུ་ཞིག་ཡིན་ཡང་ཁྱོད་དང་
འབྲལ་མི་ཕོད་ཅིང་།
ཚ་བས་གདུངས་པའི་རེ་སྐྱེས་ཀྱིས་
ཧུབ་གང་བཏུང་བའི་ཚེ།
ས་མཐར་འཁྱར་བའི་བུ་ལྡོམ་གྱིས་
ཧུབ་གང་བཏུང་བའི་ཚེ།
འཁྱག་སིབ་སིབ་ཀྱི་རྒྱུན་གྱིས་སྐོམ་གདུང་གི་
མེ་ལྕེ་རྨང་ནས་བསལ་བས། །
སྙིང་གི་དཀྱིལ་དུ་ནམ་ཡང་མི་རྙིད་པ་འི་
མེ་ཏོག་ཅིག་བཞད་སོང་། །
ཁྱེད་ནི་ས་འཛིན་གྱི་ཕོ་ཉ་ཡིན།
ཁྱེད་ནི་ས་འཛིན་གྱི་གླུ་དབྱངས་ཡིན། །
རླབས་ཕྲེང་གི་མེ་ཏོག་རྒོད་པའི་སྒྲ་སྙན་སྒྲོག་བཞིན།
ཆུ་ཁྲི་རི་སྟོང་བརྒལ་ནས་ལྷུང་ལྷུང་དུ་བཞུར་དུས།
ས་གཞི་ལ་་ནམ་ཡང་མི་ཉམས་པའི་ལང་ཚོའི་
བཅུད་བཟང་བཞག་སྟེ།
དྭངས་ཤིང་བསིལ་བའི་ཆུ་ཀླུང་དང་འདྲེས་ནས།
ཐག་རིང་གི་རྒྱ་མཚོའི་ཕྱོགས་སུ་བཞུར་ཏེ་སོང་།
156



གཡུལ་སར་བསྐྱོད་པ།
ཆུ་འཛིན་འཁྲིགས་པའི་རྩེད་འཇོ་བྲལ་བ་ཡི། །
གཡུ་མདོག་ཚོན་གྱིས་མ་བྱུགས་སྔོ་བསངས་མཁའི། །
རྒྱུན་དུ་ཆ་ཤས་རྫོགས་པའི་ཉ་རྒྱས་ཟླ། །
གསལ་ལེར་རྒྱུ་བའི་གར་དུ་རྩེན་པ་རྨད། །
དེ་ཚེ་འཁོར་གསུམ་མཚོན་གྱིས་རབ་སྐྱེག་ཅིང༌། །
དཔའ་བོའི་བརྟུལ་ཞུགས་རྫོགས་པའི་ཕོ་གསར་ཞིག །
རྨིག་བཞིར་རླུང་གི་འཁོར་ལོ་སྤྲད་པ་ཡི། །
མགྱོགས་འགྲོར་ཞོན་ནས་རྒྱུགས་པ་བྱ་ལས་མྱུར། །
རླབས་ཀྱི་འཁྲི་ཤིང་རྩེ་དགའ་རབ་རྒོད་པའི། །
ཡར་ཀླུང་གཙང་པོ་བརྒལ་ནས་ཕ་ཡུལ་དུ། །
སྐར་མདའ་འཕངས་པའི་ཚུལ་གྱིས་རྒྱུགས་པའི་ཚེ། །
ཐག་རིང་ཁྱི་སྐད་རྣ་བའི་དགའ་སྟོན་གྱུར། །
རྟ་ནོར་ལུག་གི་མགྲིན་དབྱངས་མི་ཐོས་ཤིང་། །
157



ལུས་ཅན་བགྲོད་པ་མེད་པའི་མཚན་མོ་ཡི། །
ཕ་ཡུལ་གྲོང་སྡེ་འདྲེན་བྱེད་ཟུང་གི་ཆར། །
སྣང་དུས་གྲགས་འགུལ་བྲལ་བས་སུན་སྣང་སྟེར། །
ག་ལེར་ཁྱིམ་གྱི་སྒོ་རྩར་སླེབས་ན་ཡང་། །
བྱམས་བརྩེའི་ཉམས་ཀྱིས་བསུ་བའི་ཕ་མ་དང་། །
རབ་དགའི་འཛུམ་དཀར་སྟོན་པའི་ཁྱོ་མོ་དག །
མེད་པས་ཡིད་ཐང་ཆད་པའི་ཚོར་བ་རྒྱས། །
དེ་ནས་དཀྱུས་རིང་སྤུན་ཟུང་གཡོ་བའི་མདའ། །
རང་དབང་མེད་པར་མདུན་ཕྱོགས་འཕངས་ཙ་ན། །
མཉེ ས་གཤིན་མཛའ་བའི་བསམ་པ་སྙིང་མིན་པའི། །
དགའ་རོགས་བཞུགས་ཁྱིམ་ཟླ་ཟེར་འོག་ན་གསལ། །
རྒྱ་སྒོའི་གཡས་སུ་ཤིང་ཏོག་སྨིན་པའི་ལྗོན། །
ཚང་ཚིང་འཁྲིགས་པའི་གྱ་གྱུའི་ཡལ་ག་ཀུན། །
བསིལ་འཇམ་རླུང་གིས་གཡོས་ཏེ་ལྡེམ་ལྡེམ་དུ། །
གར་ལ་རོལ་བས་ཤོག་ཅེས་འབོད་པ་འདྲ། ། །
དེ་ནས་མཆོང་གར་གཅིག་གིས་དགའ་རོགས་ཀྱི། །
ཁྱིམ་གྱི་སྒོ་ཁར་གོམ་པ་བཀོད་དང་ལྷན། །
སྐད་གཅོམ་ཆུང་དུས་འབོད་ལ་བྲེལ་བའི་མཐར། །
ན་ཆུང་མ་ཡང་དལ་བུས་སྒོ་རུ་ལྷགས། །
158



ཨ་ཙི་ཨ་ཙི་སྙིང་གི་མཛའ་བོ་ཁྱོད། །
དགྲ་ངན་དབྱིན་ཇིར་རྒོལ་བར་བསྐྱོད་པའི་རྗེས། །
ཁྱོད་ཉིད་རབ་ཏུ་དྲན་པའི་རླབས་ཀྱི་ཕྲེང་། །
བདག་ཡིད་མཚོ་ལས་འགོག་མེད་འཕྱུར་རོ་ཟེར། །
མི་རིགས་ལ་རྒྱུ་དོར་བའི་ཕོ་གསར་དང༌། །
ཕ་ཡུལ་དགྲ་ལ་སྟེར་བའི་དཔའ་བོ་དག །
སྲིད་པའི་མཐའ་རུ་བཙལ་ཡང་རྙེད་དཀའ་བས། །
བདག་ཀྱང་སྤྱི་དགྲ་འགོག་པར་ཅིས་མི་ཞུགས། །
འོན་ཀྱང་བལྟ་ན་ཉམས་དགའི་ཕ་ཡུལ་དུ། །
ཚན་རིག་འཕྲུལ་གྱི་མཚོན་ཆས་དབེན་ན་ཡང་། །
རྡོ་དང་དབྱུག་པས་ཕ་རོལ་དགྲ་ངན་དཔུང༌། །
སྐད་ཅིག་ཉིད་ལ་བསྐྲད་པ་འདི་ཀོ་མཚར། །
སྨུག་པོ་ལྡོང་གི་རྒྱུད་པའི་ལུས་ཅན་འགས། །
རིན་ཆེན་གཏེར་བརྒྱས་ཕྱུག་པའི་ཕ་ཡུལ་དང་། །
བོད་འབངས་བདེ་སྡུག་ཡིད་དུ་མ་བཟུང་ཕྱིར། །
དུད་འགྲོ་ལས་ཀྱང་བླུན་པ་ཡིན་ཞེས་བརྗོད། །
དེ་ཚེ་དགའ་མ་སྐྱོ་བའི་མཆི་མའི་རྒྱུན།
མུ་ཏིག་ཕྲེང་ཐག་ཆད་ལྟར་བཞུར་བའི་མོད། །
ཁྱོད་རང་འཇིགས་པའི་གཡུལ་དུ་མ་འགྲོ་ཞེས། །
ངུ་ངག་དབྱངས་སུ་གྱེར་ནས་ཞུ་བ་འཐེན། །
159



དེ་ལ་ཕོ་གསར་གཞོན་ནུ་མ་དགའ་ནས། །
ཞེ་སྡང་སྨིན་མ་འཁྱོག་པོ་དགའ་མ་ལ། །
སྒྱུར་བཞིན་སྨྲ་བའི་རོ་འཛིན་མི་བསྐྱོད་པར། །
བསམ་བློ་གཏོང་བཞིན་དེ་གར་རེ་ཞིག་ལུས། །
ནམ་ཡང་རྟག་མིན་ཕུན་ཚོགས་རྒྱུ་ནོར་དང་། །
སྐད་ཅིག་ཙམ་གྱི་དགའ་བའི་བརྩེ་དུང་གིས། །
རྣམ་དཔྱོད་རིག་པ་ལྡན་པའི་བོད་འབངས་དང༌། །
ཕ་ཡུལ་ཉོ་བར་ནུས་པའི་གོ་སྐབས་དབེན། ། །
དེའི་ཕྱིར་རང་ཐམ་གཞན་གནོད་ཤོ་རྒྱུན་གཅིག །
བརྩེ་བའི་འཛུམ་གྱིས་བསླུ་བའི་མཛེས་མ་གཉིས། །
ཁྱིམ་གཅིག་ཕན་པའི་སྒེར་གྱི་བྱ་བ་གསུམ། ། །
གཉེར་བ་སྤངས་ནས་ཕ་ཡུལ་སྲུང་བར་འ གྲོ ། །
ནད་ཀྱིས་གཅེས་སྲོག་ལྐོག་མར་འབྱིན་པ་ལས། །
བོད་འབངས་བདེ་སྐྱིད་ལ་རྒྱ་སྲུང་བའི་ཆེད། །
གཡུལ་དུ་ཞུགས་ནས་རང་སྲོག་གཏོང་བ་ནི། །
དོན་སྙིང་ལྡན་ནོ་མཛའ་བའི་ན་ཆུང་མ། །
ད གྲ་ངན་དབྱིན་ཇི་འཇིགས་རུང་ག ཏུམ་པོའི་དཔུང་། །
མིང་གི་ལྷག་མར་གཏོང་ལ་མ་བརྩོན་ན། །
ཕ་ཡུ་ལ་གཞན་དབང་འགྱུར་བའི་ཉེན་ཁ་ཆེ། །
i6[]



ཟེར་བཞིན་རྟ་ལ་བཞོན་ནས་གཡུལ་སར་བསྐྱོད། །
ཤུལ་དུ་ལུས་པའི་ཡིད་འོང་སྨིན་ལེགས་མས ། །
མཛའ་བོ་ཐག་རིང་གནས་སུ་སྐྱོད་པ་ལ། །
ལྟ་བཞིན་མྱ་ངན་རྒྱུད་ལས་འཕོས་པ་ཡི། །
མཆི་མའི་ཆར་རྒྱུན་ལྷུང་ལྷུང་བསྙིལ་བར་བྱེད། །
ཟླ་བའི་བདུད་རྩིའི་འོད་སྣང་སྤྲོ་བའི་འོག །
ནག་རིལ་རིལ་ཞེས་བགྲོད་པའི་མཛའ་བོ་གང༌། །
ཡུད་ཙམ་བསྐྱོད་མཐར་ལ་ལུང་རི་བོ་ཡི། །
ཕགི་ཏུ་དལ་བུ་དལ་བུས་ནུབ་པར་གྱུར། །
ཉིན་ཞག་ཕྲེང་བ་མཐར་གྱིས་འདས་པ་ན། །
སྐབས་གསུམ་ས་ལ་འཕོས་འདྲའི་རྒྱལ་རྩེ་ཡི། །
ཕ་རོལ་དགྲ་ངན་དབྱིན་ཇི་བསྐྲད་ན་ཡང་། །
དཔའ་བོ་སྟོང་གི་གཅེས་སྲོག་ཤོར་ཞེས་གླེང་། །
བཀྲ་མི་ཤིས་པའི་གཏམ་གྱི་རླུང་གི་མཐུས། །
བུ་མོའི་སྙིང་གི་འཁྲི་ཤིང་གཡོ་བའི་གར། །
སྒྱུར་བར་ཆུ་འཛིན་མེ་ཏོག་བཞད་པ་ལས། །
གློག་གི་ཟློས་གར་རྩེན་པའི་རྗེས་སུ་མཐུན། །
ཕ་རོལ་བསད་པའི་མགོ་འཕྲེང་ཁྲག་གི་རྒྱུན། །
དལ་གྱིས་བཞུར་ལས་འཕྲོས་པའི་དམར་འོད་ཀྱིས། །
f61



རྒོད་མ་ཁ་ལ་སྐྱེངས་པ་སྟེར་བའི་གཡུལ། །
མཛའ་བོ་དགྲ་ལ་འཐབ་ནས་ཕྱི་མར་གཤེགས། །
རྣམ་ཤེས་རྒྱུ་སྐར་ལམ་དུ་འཕུར་བ་དང་། །
སྐུ་ལུས་ནེའུ་གསིང་ཚལ་དུ་ཉལ་བ་ཡི༔ ། །
མཛའ་བོ་འཇིག་རྟེན་ཕྱི་མའི་གཟིགས་མོ་ལ༑ །
ཕེབས་པར་སྲིད་འདིས་མྱ་ངན་བྱེད་པ་བཞིན། །
མ་སྨད་བདེ་སྐྱིད་མཆོག་གི་དབང་བོའི་གཞུ། །
རང་ལུས་འཁྱུད་པའི་གར་གྱིས་བྲེལ་བ་ཡང་། །
ཕངས་མེད་དོར་ནས་དམངས་དང་ཕ་ཡུལ་ཟུང་། །
སྐྱོབ་པར་རིན་ཆེན་སྲོག་ཀྱང་སྐྱེས་སུ་ཕུལ། །
ཁྱོད་རང་གཤེགས་པ་ཀུན་ལས་རླབས་ཆེ་ཞིང༌། །
དལ་འབྱོར་ལུས་རྟེན་ཐོབ་པར་དོན་ལྡན་པས། །
ཕུལ་བྱུང་བྱས་རྗེས་རི་རབ་སྤྲུལ་བ་གང་། །
དེང་ཡང་མ་ནུབ་སྲིད་པའི་རྒྱན་དུ་ཆེ། །
ཁྱོད་ཀྱིས་མགྱོགས་འགྲོ་མིག་ལ་སྣང་བའི་ཚེ། །
དྲན་པའི་ཟུག་རྔུ་སྙིང་གི་ཐིག་ལེ་ནས། །
རྒྱས་པ་མ་བཟོད་མཆི་མའི་ཐིགས་ཕྲེང་གིས། །
གདུང་སེམས་མཚོན་པས་དབྱར་གྱི་ཆར་ལ་འགྲན། །
ཨེ་མ་ཕ་ཡུལ་འབངས་ཀྱི་བདེ་སྐྱིད་དཔལ། །
162



ཁྱོད་དང་ཁྱོད་འདྲའི་དཔའ་བོའི་གཅེས་སྲོག་དང༌། །
ཟུངས་ཁྲག་དམར་པོའི་རྒྱུན་གྱིས་ཉོས་མིན་ནམ། །
སྙམ་ཚེ་གུས་པའི་སྤྱི་བོ་ཁུར་གྱིས་དུད། །
ཕན་ཚུན་མཚོན་གྱིས་བསྣུན་པར་བྲེལ་བའི་སྒྲ། །
ཕ་རོལ་འཇིགས་པའི་ཅ་ཅོ་སྒྲོག་པ་དག །
རྣ་བའི་ལམ་དུ་ལྷང་ངེར་གྲོགས་པའི་ཚེ། །
ཁྱོད་རང་སྐྱེ་བར་དོན་དང་ལྡན་ནོ་སེམས། །
བསད་པའི་ཁྲག་མཚོ་འཛིན་མའི་སྣོད་ཡངས་པོར། །
འཁྱིལ་བའི་ཁྲོད་དུ་འགྱིང་བའི་དཔའ་བོ་ཚོས། །
ཕྱི་རབས་པ་ལ་བཞག་པའི་ཁ་ཆེམས་ཀྱིས། །
སྙིང་སྟོབས་གསར་པ་བསྐྱེད་པའི་སྤོབས་པ་བྱིན། །
ཐོས་སམ་ཞལ་ཆེམས་དེང་ཡང་མ་ཉམས་པར། །
སྒྲ་བསྒྱུར་རྣམ་པར་སྤྲུལ་ནས་འཆི་མེད་ལམ། ། །
ལྷང་ལྷང་དལ་གྱིས་རྒོད་པའི་དབྱངས་སྙན་གྱིས། །
ས་ལ་ཤིས་པ་སྒྲུབ་པའི་ཡ་མཚན་རྨད། །
ཁྱོད་ཚོའི་མོས་པའི་ཆུ་སྐྱེས་ཕྲེང་བའི་འཛུམ། །
རྩེ་དགའ་རྒོད་སླད་ན་ཆུང་བུ་མོ་ངས། །
འབད་པའི་ཉི་འོད་འཕྲོ་ལ་བརྩོན་པའི་གར། །།
བསྒྱུར་བས་ནོར་འཛིན་མ་ཡང་དོག་པོར་བྱེད། །
163



གཞན་ཡང་ཁྱོད་ཚོའི་སྙིང་སྟོབས་གོ་ཆ་བཙན། །
ཕྱི་རབས་གཞོན་ནུའི་རྒྱན་དུ་བཀླུབས་པའི་མོད། །
བོད་ལ་རང་དབང་བདེ་སྐྱིད་ཐོབ་པ་དང་། །
ཕ་ཡུལ་བསྐྲུན་པར་མཐུ་དཔུང་བསྐྱེད་པར་ངེས། །
དེ་འདྲའི་གཏམ་གྱི་ཕྲེང་བ་ངག་ལ་མ་ལས། །
དལ་བུར་གཏོང་བཞིན་ན་ཆུང་སྨིན་ལེགས་མ། །
རང་གི་མཛའ་བོ་གཤེགས་པའི་ཡུལ་གྱི་ཆར། །
གོམ་པའི་འདེགས་འཇོག་སྒྱུར་བའི་གར་གྱིས་བྲེལ། །
164



ཐང་ཆེན་གྱི་འགྱུར་བ།
གཅིག
དཔྱིད་ཀྱི་དཔལ་མོ་ནི་མགྲོན་པོ་ཞིག་དང་འདྲ་བར།
སྔ་མོ་ནས་འབའ་ཐ་མའི་ཐང་ཆེན་དུ་བསླེབས་འདུག་
བདག་མིན་པའི་མི་གཞན་པ་སུ་ཞིག་ཡིན་ན་ཡང་།
བདག་དང་མཚུངས་པར་དཔྱིད་ཀྱི་རླུང་གཞོན་ལ་འཕྲད་པ་ར་ངེས།
དེའི་ཕྱིར་ལྷ་ཡུལ་གྱི་འོད་སྣང་ཡང་བསྐྱར་འཕྲོ་མི་སྲིད་མོད།
འོན་ཀྱང་ནོར་འཛིན་གྱི་སྦུབས་ལས་སྦྲང་རྩི་མི་བཞུར་ཀ་མེད་ཡིན།
གནའ་དུས་ནས་གཉིད་དུ་ཡུར་བའི་མཚར་སྡུག་མི་སད་ཀ་མེད་ཡིན།
ཁ་སང་གི་དགུན་དུས་བོར་བའི་ལང་ཚོ་མི་འཚོལ་ཀ་མེད་ཡིན།
མཐོ་ས་ནས་དམའ་སར་བལྟས་ཚེ།
ཕྱེ་ལེབ་སྒེག་མོ་ཡིས་འཕུར་ལྡིང་གར་སྟབས་སྒྱུར།
ཉམས་ལྡན་རྐང་དྲུག་གིས་དར་དིར་གསང་གཏམ་སྨྲ།
རྟ་ནོར་ལུག་གསུམ་ཀུན་ཐུན་མོང་རྩྭ་ཆུར་རོལ།
ལྷ་བྱ་ཁྲུང་ཁྲུང་ཡང་རྒྱ་གར་ཕྱོགས་ནས་འཕུར་ཡོང་བ་མཐོང་།
ལྟོས་དང་།
165



དཔྱིད་ཀྱི་དཔལ་མོ་ནི་བཅུ་དྲུག་ལང་ཚོ་རྫོགས་པའི་གཞོན་ནུ་མ་ཞིག་དང་
མཚུངས་ཤིང་། །
མོའི་ངོ་ཚའི་ཟོལ་ལ་བརྟེན་པའི་རྣམ་འགྱུར་རེ་རེ་ཡིས།
ཁོ་ར་ཁོར་ཡུག་ཐམས་ཅད་གསལ་བར་བྱས་པ་ནི།
མཁའ་དབྱིངས་སུ་ལང་ལིང་རྒྱུ་བའི་སྤྲིན་དཀར
ས་གཞི་ན་གཡོ་མེད་གནས་པའི་གངས་རི།
བར་སྣང་དུ་སིར་སིར་སྐྱོད་པའི་དྲི་བཞོན་སོགས་མིན་ཏེ།
ཕལ་ཆེར་གཡུ་ཞུན་གོས་སུ་གྱོན་པའི་རྩྭ་ལྗང་། །
དཀར་སེར་དམར་སྔོའི་མེ་ཏོག་ཕྲེང་བ།
དྭངས་ཤིང་བསིལ་བའི་ཆུ་དང་ཆུ་ཕྲན་རྣམས་ཡིན་པར་ངེས།
འབྲོག་པ་རྣམས་སྐྱིད་པོའི་གཉིད་ལས་སད་པའི་ཚེ།
སྦྲ་ལ དབས་སུ་མེ་ཏོག་སྣ་ཚོགས་ཀྱིས་ཁེངས་ཤིང་།
རླུང་གི་ཕོ་ཉས་དྲི་ཞིམ་སྣ་ལམ་དུ་སྐྱེལ་བཞིན་འདུག །
ནམ་མཁའི་མཐའ་ན་ལུག་ཁྱུ་དང་སྤྲིན་དཀར་གཉིས་འདྲེས་ཏེ།
འཛམ་གླིང་ན་ཆེས་དཀོན་པའི་མཛེས་ལྗོངས་ཤིག་གྲུབ་པ་ནི།
རི་མོ་མཁན་གྱི་སོར་རྩེ་ནས་འཕོས་པའི་ཚོན་མདོག་གི་ལྗོངས་རིས་ཤིག་དང་
མཚུངས།
དེ་ནི་ཚེ་སྲོག་གི་ཁ་དོག་དང༌།
ཚེ་སྲོག་གི་རིན་ཐང་།
ཚེ་སྲོག་གི་ཡང་ལྕི་མཚོན་བྱེད་ཅིག་ཡིན་པར་གོར་མ་ཆག་གོ །
གཉིས།
སྲིད་པའི་སྒྲོན་མེའི་འོད་སྟོང་གིས་པི་ཝང་གི་རྒྱུད་སྐུད་དཀྲོལ་བ་ནི།
ངེས་པ་དོན་གྱིས་ལྷོ་ཡི་ཕྱོགས་སུ་བགྲོད་པའི་སྤྲིན་དཀར།
166



d
ཤར་གྱི་ཕྱོགས་སུ་བཞུར་བའི་ཆུ་ཀླུང་།
ཕྱོགས་བཞིའི་གནས་སུ་རྒྱུ་བའི་དྲི་བཞོན་ཞིག་དང་མཚུངས་ཀྱང་།
དེ་ལ་དོ་སྣང་གཏན་ནས་མ་བྱས་པས་
གློ་བུར་དུ་ཁྭ་ཏའི་ཚོགས་ཀྱིས་ནགས་ཚལ་བདག་གིར་བཟུང་།
ཁུ་བྱུག་ཐམས་ཅད་ལྷོ་ཡི་ཕྱོགས་སུ་འཕུར། །
ཤུལ་དུ་ལུས་པ་ནི་སྨག་རུམ་གྱིས་བསྒྲིབས་པའི་འཇིག་རྟེན་ཁོ་ན་ཡིན་པས།
མིག་མདུན་གྱི་ལམ་བུ་ཡང་གསལ་བོ་ཞིག་མཐོང་མི་ཐུབ། །
ང་རང་ལམ་བུའི་སྟེང་དུ་དཔྱིད་དཔལ་དང་འགྲོགས་ཏེ་སོང་ཞིང་།
ཨམ་ཕྲག་ཏུ་མྱ་ངན་གྱི་ལེགས་སྐྱེས་འབུམ་གྱིས་གཏམས་ཏེ།
ནུབ་ཕྱོགས་ནས་ཤར་ཕྱོགས་ཀྱི་ཡུལ་དུ་སོང་།
དགུན་དུས་ཀྱི་ཁ་བ་བུ་ཡུག་དང་དབྱར་དུས་ཀྱི་ཡང་ཅུན་མེ་ཏོག་བརྒྱུད་རྗེས།
རང་ཉིད་ཀྱི་ལོ་རྒྱུས་དེ་ནི་ཇི་འདྲའི་ཡིད་སྐྱོ་བ་ཞིག་རེད་ཨང་ཞེས་མི་བརྗོད་
ཐབས་མེད་བྱུང་།
ང་ལ་འཛམ་གླིང་གཡོ་བར་བྱེད་པའི་སྟོབས་ཤུགས་མེད།
ང་ལ་སེམས་ཅན་ཁ་ལོ་བསྒྱུར་བའི་དབང་ཆ་མེད།
ང་ལ་མི་རྣམས་ངོ་མཚར་བསྐྱེད་པའི་ཚན་རྩལ་མེད།
ང་ལ་ཡོད་པ་ནི་ལས་དགེ་བར་འདུན་པའི་ཆོས་སྒྲ།
ལས་སྡིག་པ་ལས་བཟློག་པའི་མ་ཎི།
དག་ཞིང་དུ་སྐྱེ་བའི་སྨོན་ལམ་མ་གཏོགས་ཅི་ཡང་མེད་པས། །
པི་ལུང་གི་རྒྱུད་སྐུད་གཅིག་གིས་ཉི་མའི་འོད་སྟོང་ཁ་ཐོར་དུ་གཏོང་ཐུབ་ཅིང་།
ཉི་མའི་འོད་ཀྱིས་ཀྱང་པི་ཝང་ལྷག་མ་མེད་པར་བསྲེག་ཐུབ་པ་ཡིན།
དེའི་ཕྱིར་དབྱངས་སྙན་གྱིས་ཁྱབ་པའི་འཚོ་བ་དང་། །
ཉི་འོད་ཀྱིས་ཁེངས་པའི་ལོ་རྒྱུས་རྣམས། །
སྒྲོ་ལྡན་ཁྭ་ཏའི་ཚོགས་ཀྱི་རྐང་འོག་གི་རྟུག་པར་གྱུར་སོང་།
17



གསུམ།
གལ་སྲིད་ས་འཛིན་གྱིས་ཉི་འོད་གྲོགས་སུ་སྦྲན་ཏེ། །
གྲོག་རོང་དུ་ཟླ་འོད་དང་སྐར་ཚོགས་གཏེར་དུ་སྦས་ཡོད་ན།
དྲི་བཞོན་གྱི་བུ་མོས་དལ་བུར་གཡོས་པའི་ཚེ།
འཛམ་གླིང་གསལ་བའི་འོད་སྟོང་ཞིག་འཕྲོ་བར་གདོན་མི་ཟ།
གལ་སྲིད་ཁ་ཁུ་སིམ་པར་སྡོད་པའི་རྡོ་བ་ཡང་།
མཁའ་མཐའི་འབྲུག་སྒྲ་དང་མཉམ་དུ་རབ་དགའི་གར་དུ་རྩེན་པ་ན། །
བཞིན་རས་སྐུ་མདོག་ཏུ་གྱུར་པའི་སྙན་ངག་པ་བདག་ཀྱང་།
དཀའ་སྤྱད་སྡུག་རུས་ཀྱིས་ལས་ཀ་བྱེད་པའི་ངལ་རྩོལ་པ་ཞིག་ཏུ་འགྱུར་སྲིད་
ཅིང་།
ལོ་ཟླའི་དུས་ཡུན་རྣམས་དཔེ་དེབ་ཇི་བཞིན་བཀླགས་ནས།
མེ་ཏོག་གི་དྲི་ཞིམ་འཐུལ་བའི་བརྩེ་དུང་གཏེར་དུ་སྦ་བར་ངེས།
དབུལ་ཞིང་ཕོངས་པའི་མྱ་ངན་ཐང་།།
ཐན་པས་འཚེ་བའི་རྩྭའི་སྙིགས་མ།
དགུན་གྱིས་གཏོར་བའི་ལོ་འདྲུབ་ཀུན་ལ།
གཡུ་ཡི་ཞུན་མས་འབྱུག་པར་གོར་མ་ཆག
མཐོང་ངམ། མིག་གིས་མཐོང་ངམ།
འབའ་ཐ་མའི་ཐང་ཆེན་དུ་དཔྱིད་ཀ་སླེབས་དུས།
ངས་མཉམ་མ་བཞག་པར་ལྷ་ཚོགས་ཀྱི་ཕོ་བྲང་དང་།
ནོར་གནག་གི་རྩོད་པས་བཏགས་པའི་སྦྲ་ནག་
དམ་པོར་བརྒྱབ་པའི་མེས་པོའི་ལོ་རྒྱུས་ཀྱི་སྒོ་ཆེན་སོགས་གཡོས་བྱུང་།
བཞི། །
སྐད་སྙན་འགྱུར་བའི་འདབ་ཆགས་ལས་རོལ་དབྱངས་ཀྱི་ལེགས་སྐྱེས་བྱུང་།
l68



གསེར་ལྡན་དགའ་མའི་ལྟོ་བ་ལས་གཏེར་རྫས་ཀྱི་ལེགས་སྐྱེས་བྱུང༌།
དཀར་ཞིང་ཞིམ་པའི་འོ་མ་ལས་མར་ལོ་ཡི་ལེགས་སྐྱེས་བྱུང་།
གལ་སྲིད་དཔྱིད་རླུང་གིས་མཁོ་རྒུ་འཁྱེར་ནས་ཡོང་ཐུབ་ན།
རྩི་ཤིང་རྣམས་ཡིད་འགུལ་ཐེབས་ནས་རང་དབང་མེད་པར་འདར་ཞིང་།
ཐམས་ཅད་ཀྱི་ཐམས་ཅད་ང་ཚོའི་མཐུན་རྐྱེན་དུ་བསུས་ཆོག་པས།
དཔྱིད་རླུང་ལས་ཉེ་བར་མཁོ་བའི་དཔྱིད་རླུང་ཁོ་ན།
ང་ཚོར་གདོང་ཕྱོགས་ཏེ་ཐེ་ཚོམ་དང་བསམ་གཞིགས་ཁ་ཤུས་འཁྱེར་ནས་ཡོང་
སྲིད།
དཔྱིད་རླུང་གི་ཁྲོད་ནས་བག་མ་གསར་བ་ཞིག་འབའ་ཐ་མའི་ཐང་ཆེན་དུ་
བསུས་ཏེ་ཡོང་ཞིང་།
རྟ་མཆོག་ཅིག་གིས་ང་རང་འབའ་ཐ་མའི་ཐང་ཆེན་དུ་བསྐྱལ་ནས་སོང་།
བྲེལ་སྟབས་ཀྱིས་འགྱུར་བ་བྱུང་བའི་གཡུ་མདོག་གི་བཞིན་རས།
བྲེལ་སྟབས་ཀྱིས་ཕྱོགས་ཀུན་རྒྱུ་བའི་ཆུ་འཛིན་དང་དྲི་བཞོན།
ཁྱོད་རྣམས་ཀྱི་གཤིས་ལུགས་ལ་ཞིབ་ཏུ་བརྟག་པ་ན།
ཨེ་མ་མི་རྟག་པ།
ཁྱོད་ནི་ཐེ་ཚོམ་གྱི་སྒྲོག་གིས་བཅིངས་པའི་བསམ་ཚུལ་ཞིག་ཡིན་པ་ཤེས་བྱུང་།
ལུས་ཅན་དང་དཔྱིད་ཀྱི་དཔལ་མོ།
བོད་མི་དང་དཔྱིད་ཀྱི་མཚན་མོ་
སྙན་འཇེབས་ཀྱི་གླུ་གཞས་ལེན་པའི་བོད་མི་དང་དཔྱིད་ཀྱི་མཚན་མོ།
དེ་ནི་ཅི་འདྲའི་མཛེས་ཤིང་བལྟ་ན་སྡུག་པ་ཞིག་རེད་ཨང་།
དེ་ནི་ཅི་འདྲའི་སྙན་ཞིང་དོན་སྙིང་ལྡན་པའི་གཏམ་རྒྱུད་ཅིག་རེད་ཨང་།
སྟག་དང་སེང་གེའི་རི་མོ་བཀྲ་བའི་ས་གདན་སྟེང་དུ།
[69



རྐང་སེན་གྱི་རི་མོ་གཅིག་ཐོག་གཅིག་བརྩེགས་ཀྱིས་བཀོད་ཅིང༌།
ཨ་རག་གི་ཕོར་བའི་ཁ་ནས་སྙན་འཇེབས་ཀྱི་གླུ་གཞས་གཅིག་རྗེས་གཉིས་
མཐུད་དུ་འཕུར།
མེ་ཕུང་གི་འོད་རླབས་ཁྲོད་ནས་ཕོ་མོའི་རྐང་སྒྲ་ཆུ་འཛིན་གྱི་རོལ་མོ་བཞིན་དུ་
གྲགས།
དེ་རྣམས་ཀྱིས་ཐོགས་སུ་བཏགས་པའི་མཚན་མོ་དེར། །
དཔྱིད་རླུང་དང་ཟླ་འོད་ཀྱི་རྨི་ལམ་གཉིས་མཉམ་དུ་འདྲེས་འདུག
ཨེ་མ་ཟླ་བའི་འོད་ཟེར།
ཁྱོད་ཀྱིས་མཚན་མོའི་སེམས་ཚེགས་དང་སྙིགས་མ་ཡོངས་སུ་བཀྲུས་པ་ན། །
སྒྲོག་ལས་ཤོར་བའི་རྟ་མཆོག་ཀུན་ས་གདན་གྱི་སྟེང་ནས་འཛམ་གླིང་གི་ཕྱི་
རོལ་དུ་རྒྱུགས་ཤིང༌།
ངས་རྟ་ཁ་རིམ་གྱིས་གློད་པའི་དུས་སུ།
དཔྱིད་དུས་ཀྱིས་མི་རྣམས་བྲན་དུ་བཀོལ་བའ མ།
ཡང་ན་མི་རྣམས་ཀྱིས་དཔྱིད་དུས་བྲན་དུ་བཀོལ་ཚུལ་འདྲི་རྩད་བྱེད་རྩིས་
མེད།
དྲུག
ངའི་སེམས་གཏིང་ནས་དཀར་མདོག་གི་ཕུག་རོན་ཞིག་འཕུར་ཞིང་།
སྔོ་བསངས་ཀྱི་ནམ་མཁའ།
གཡུ་མདོག་གི་ཐང་ཆེན།
ཡིད་འོང་གི་དཔྱིད་དཔལ་བཅས།
རབ་ཏུ་སྙོམས་པ་ཞིག་ཡོང་བར་བརྩོན།
ངས་ཚེ་སྲོག་གི་དཔྱིད་དུས་བརྒལ་ཞིང༌། །
ནམ་ཡང་ཕྱིར་མི་ལྡོག་པའི་ལས་དོན་ཞིག
17}



ཕུག་རོན་གྱི་མགྲིན་སྒྲའི་ཁྲོད་ནས།
དུས་ཀྱི་འོད་སྣང་དང་མཉམ་དུ་ནུབ་པ་དང་།
ཚེ་སྲོག་གི་འོད་སྟོང་ཡང་རིམ་བཞིན་མོག་མོག་ཏུ་གྱུར།
ཆར་རླུང་ཐེངས་ཤིག་བྱུང་བའི་རྗེས་སུ།
སྨིན་ཐག་ཆོད་པའི་ཤིང་འབྲས་རྣམས་ཀྱིས།
ཡིད་འོང་གི་འཛུམ་མདངས་ངོམ་པར་རྩོམ།
སྔར་བྱུང་བ་ཐམས་ཅད་རིམ་གྱིས་ནུབ།
སྔར་ནུབ་པ་ཐམས་ཅད་རིམ་གྱིས་བྱུང༌།
དུས་ནམ་ཞིག་ཡིན་ཡང་དེ་འདྲ་ཞིག་ཡིན།
ཨེ་མ།
མི་རྟག་པ་ནི་འཇིག་རྟེན་གྱི་ཆོས་ཉིད་ཡིན།
མི་རྟག་པ་ནི་ཚེ་སྲོག་གི་ཆོས་ཉིད་ཡིན།
མི་རྟག་པ་ནི་འབའ་ཐ་མའི་ཐང་ཆེན་གྱི་འགྱུར་བ་ཡིན་པས།
ཆང་ཕོར་ཡར་བཀྱགས་ནས་ཐང་ཆེན་པོ་དེ་གཞོན་ནུར་གྱུར་པར་རྟེན་འབྲེལ་
ཞུས
171



ཚེ་སྲོག
འདི་ནི་མི་ཚེ་གཅིག་ལ་ཐེངས་གཅིག་ཡོད་ཀྱི་ཡང་ཡང་ཐོབ་པ་མིན། །
ཕ་མའི་དྲིན་ལས་ཐོབ་པ་ཡིན་གྱི་གནམ་ནས་ས་ལ་ལྷུང་བ་མིན། །
ཐེངས་གཅིག་ཐོབ་ན་རིན་ཐང་ཆེན་པོ་ཡོད་ཀྱི་སྙིང་བོ་མེད་པ་མིན། །
དེའི་ཕྱིར་ཚེ་སྲོག་འདི་ལ་དུས་དང་རྣམ་པ་ཀུན་ཏུ་གཅེས་པར་འོས། །
སྐྱེས་མ་ཐག་ནས་འཆི་བར་ཕྱོགས་ཀྱི་ནམ་མཁའ་བཞིན་དུ་རྟག་པ་མིན། །
སྐྱེས་མ་ཐག་ནས་གཅེར་བུ་ཡིན་གྱི་གོས་དང་རྒྱན་གྱིས་སྤྲས་པོ་མེད། །
སྐྱེས་མ་ཐག་ནས་ལག་སྟོང་ཡིན་གྱི་ཐོབ་དང་གོ་གནས་ཅི་ཡང་མེད། ། །
སྐྱེས་མ་ ཐག་ ནས་ སྐུགས་ པ་ ཡིན་ གྱི་ འཆད་ རྩོད་ རྩོམ་ གསུམ་ མཁས་ པ་
མིན། ། །
སྐྱེས་རྒ་ན་འཆིས་མནར་བ་ཡིན་གྱི་ཉེན་སྐྱོན་ཅི་ཡང་མེད་པ་མིན། །
དགྲ་གཉེན་བར་དུ་འཚོ་བ་ཡིན་གྱི་དགོད་སྒྲས་ཉིན་ཞག་སྐྱེལ་བ་མིན། །
ཆགས་སྡང་གཉིས་ ཀྱིས་ འཚེ་ བ་ ཡིན་ གྱི་ གཟུ་བོར་ གནས་ པའི་ གོ་ སྐབས་
172



མེད། །
དགེ་སྡིག་གཉིས་ཀ་སྒྲུབ་པ་ཡིན་གྱི་བཏང་སྙོམས་གནས་པའི་རང་དབང་
མེད། ། །
ཆུང་དུས་བསམ་པ་རྣམ་དག་ཡིན་གྱི་གཡོ་སྒྱུ་ཁྲམ་གསུམ་ཅི་ཡང་མེད། །
གཞོན་དུས་ཡོན་ཏན་བསླབ་པ་ཡིན་གྱི་སུས་ཀྱང་ཁ་རུ་བླུགས་པ་མིན། །
འབྱོར་ཕྱུག་རྩོལ་བས་བསྒྲུབ་པ་ཡིན་གྱི་འཇིག་རྟེན་ལྷ་ཡིས་བྱིན་པ་མིན། ༑
ཐོབ་ཐང་ དམན་ ལྷག་ཁྱད་པར་ཡོད་ཀྱི་ཐམས་ཅད་ གཅིག་ཏུ་མཚུངས་པ་
མིན། །
གསོན་དུས་ ཀུན་ ཕན་ བསྒྲུབས་ན་ལེགས་ ཀྱི་ རང་ འདོད་ ཆེ་ ན་ ཕན་ པ་
མེད། །
ལས་དང་རྒྱུ་འབྲས་བརྩིས་ན་ལེགས་ཀྱི་དཀར་ནག་ལྡོག་ན་ཕན་པ་མེད། །
ཁྲེལ་དང་ངོ་ཚ་ཡོད་ན་ལེགས་ཀྱི་ཧམ་སེམས་ཆེ་ན་ཕན་པ་མེད། །
བྱམས་དང་སྙིང་རྗེ་ཡོད་ན་ལེགས་ཀྱི་སྡིག་ལས་དད་ན་ཕན་པ་མེད། །
རྩི་ཤིང་ནགས་ ཚལ་ བཙུགས་ ན་ལེགས་ཀྱི་ ཕངས་མེད་བརླག་ན་ ཉེས་ པ་
ཆེ། །
ས་ཆུ་རི་ཀླུང་བསྐྱངས་ན་ལེགས་ཀྱི་ཡོངས་སུ་བརླག་ན་གནོད་པ་ཚེ། །
སྲོག་ཆགས་རི་ དྭགས་ བསྲུང་ན་ལེགས་ ཀྱི་ ཐམས་ ཅད་ བསད་ན་ ཉེན་ ཁ་
ཆེ། །
ཡུལ་ ཁམས་ སྲུང་ བར་ འབད་ ན་ ལེགས་ ཀྱི་ སྣང་ མེད་ བཞག་ ན་ ཚེ་ ལ
གནོད། ༑ །
173



མི་ཡི་རིགས་ཀུན་སྤུན་དང་མཚུངས་ཀྱི་དགྲ་རུ་བཟུང་ན་ཞི་བདེ་དཀོན། །
ཡུལ་ཀུན་ཕ་སར་བརྩིས་ན་ལེགས་ཀྱི་གནོད་སེམས་བཟུང་ན་ཐོབ་དངོས་
དཀོན། །
རིག་གནས་ སྣ་ ཚོགས་ སྤེལ་ ན་ལེགས་ཀྱི་ གཅིག་ གྱུར་ བྱས་ན་ དགེ་ མཚན་
དཀོན། །
སྐད་དང་ཡི་གེ་མང་ན་ལེགས་ཀྱི་བཀག་སྡོམ་བྱས་ན་ཕུགས་ལ་གནོད། །
ཚེ་འདིར་གཞན་ལ་གནོད་པ་བསྐྱལ་ན་གསོན་པའི་དུས་སུ་དགྲ་བོ་མང་། །
ཚེ་འདིར་གཡོ་སྒྱུ་ངན་ཇུས་བཤམས་ན་རྒས་དུས་སྙིང་ལ་བདེ་བ་མེད། །
ཚེ་འདིར་བྱ་ངན་བསྒྲུབས་པ་མང་ན་འཆི་བའི་དུས་སུ་འགྱོད་པ་སྐྱེས། །
ཚེ་འདིར་ གཞན་ ལ་ ཕྲག་ དོག་ བྱས་ ན་ བློས་ ཐུབ་ གྲོགས་ པོ་ གཅིག་ ཀྱང་
མེད། །
གསོན་དུས་ གཟུ་ བོར་ གནས་ པར་ བྱས་ ན་ ཉེ་ རིང༌ ཀུན་ གྱིས་ བློ་ གཏད་
བྱེད། །
གསོན་དུས་ གཞན་ ཕན་ སྒྲུབ་ པར་ བརྩོན་ ན་ སྐྱེ་ བོ་ ཀུན་ གྱིས་ གཙུག་ ཏུ་
བཀུར། །
གསོན་དུས་དྲང་བདེན་གཅེས་སུ་བཟུང་ན་ཡ་རབས་རྣམས་ཀྱི་མིག་དཔེར་
འགྱུར། །
ཉམ་ཐག་རྣམས་ཀྱི་རྒྱབ་རྩ་བྱས་ན་མཐའ་མར་རྒྱལ་པོའི་གོ་ས་ཐོབ། །
ཨེ་མ་མི་ཚེ་གློག་གི་ཟློས་གར་མཚུངས་ཀྱི་ནམ་ཡང་རྟག་པ་མིན། །
མི་ཚེ་མཚན་མོའི་རྨི་ལམ་མཚུངས་ཀྱི་དུས་ཡུན་རིང་བོར་འཚོ་བ་མིན། །
མི་ཚེ་བདེ་སྡུག་འདྲེས་མ་ཡིན་གྱི་བདེ་སྐྱིད་ཁོ་ནར་རོལ་བ་མིན། །
174



མི་ཚེ་འཕེལ་འགྲིབ་ལོ་རྒྱུས་ཡིན་གྱི་དར་རྒྱས་ཁོ་ནའི་རྟོགས་བརྗོད་མིན། །
འཆི་དུས་ གཅེར་བུར་འགྲོ་ བ་ ཡིན་ གྱི་ རྒྱུ་ནོར་ ལོངས་ སྤྱོད་ འཁྱེར་ དབང་
མེད། །
འཆི་དུས་ལག་སྟོང་འགྲོ་བ་ཡིན་གྱི་མཁར་དང་ཁང་པའི་རྫོང་བ་མེད། །
འཆི་དུས་ ཐམས་ཅད་བསྒྱུར་པ་ཡིན་གྱི་ཁབ་སྐུད་ཙམ་ཡང་འཁྱེར་ ཐབས་
མེད། །
འཆི་དུས་ལུས་ཀྱང་འཇིག་པ་ཡིན་གྱི་གནམ་ལ་འཕུར་ནས་འགྲོ་ས་མེད། །
ཨེ་མ་གོང་སྨོས་འདི་དག་ཐམས་ཅད་ཚེ་སྲོག་ཅེས་པའི་དོན་ཡིན་ཞིང༌། །
ཚེ་སྲོག་དོན་དང་ལྡན་པར་འདོད་ན་མི་ཡི་འགྲོ་བར་ཕན་བདེ་སྒྲུབས། །
ཕན་པའི་བྱ་བ་བསྒྲུབས་པ་མང་ན་ཚེ་སྲོག་རིན་ཐང་ཆེའོ་ཞིས། །
མི་རྣམས་ གླེང་ བའི་ སྒྲ་ བརྒྱས་ དབྱར་ གསུམ་ སྤྲིན་ གྱི་ རོལ་ མོ་ ཟིལ་ གྱིས་
གནོན། །
175



ཕ་ཡུལ།
ཕ་ཡུལ།
ཁྱེད་ནི་དབྱར་ཟླ་བཞི་པའི་ཆར་བ་ཡིན་པས།
ཞིམ་མངར་ལྡན་པའི་རྒུན་ཆང་ཞིག་དང་མཚུངས།
ཆར་བ་ཟིམ་ཟིམ་དུ་འབབ་ཅིང༌།
སྐྲུན་ནག་ནང་ནས། །
གཞོན་ནུ་མའི་ངོ་ཚས་མྱོས་པའི་མིག་གཉིས་མངོན་ཡོང་།
མར་སྐྱེད་ཀྱི་ཐབ་མདོ་ན།
ཨ་མ་ཙོག་པུར་བཞུགས་ཏེ།
མ་ཎི་འདོན་བཞིན་འདུག
ཡར་སྐྱེད་ཀྱི་གདན་ཐོག་ཏུ།
ཨ་ཕ་སྐྱིལ་ཀྲུང་གིས་བཞུགས་ཏེ།
འཚེམ་བུ་རྒྱག་བཞིན་མཆིས།
ཇ་དེམ་ལས་འཕྱུར་བའི་རླངས་པ་དང༌། །
ཐབ་ཟངས་ལས་འ ཐུལ་བའི་ཤ་དྲི་གཉིས།
ཁྱིམ་མི་རྣམས་ཀྱི་བརྩེ་དུང་དང་མཚུངས་པར།
སྣ་བུག་ནས་མི་རེ་རེའི་ཁོག་པར་འཐུལ་བཞིན་འདུག
ཕ་ཡུལ།
ཁྱེད་ནི་དབྱར་ཟླ་བཞི་པའི་ཆར་བ་ཡིན་པས།
དྲན་གདུང་གི་ཚ་གདུག་བཅིལ་བའི་བྱེད་པོ་ཡིན།
འཕྲང་ཞེན་གྱི་ཉ་མོ་འགུགས་པའི་ལྕགས་ཀྱུ་ཡིན།
176



འཚོ་བ།
འཚོ་བ་ཞེས་པ་སྒྱུ་འཕྲུལ་ལྷ་མོ། །
རྫུ་འཕྲུལ་སྟོན་པའི་རྩལ་ཀུན་རྫོགས་པས། །
བདག་དང་ཁྱོད་ལ་བདེ་སྡུག་གཉིས་ལས། །
གང་ཞིག་སྟེར་བ་སུ་ཡིས་དཔོག་གམ། །
གལ་སྲིད་ཁྱོད་རང་འཚོ་བའི་འཕྲུལ་གྱིས། །
སྐད་ཅིག་ཉིད་ལ་བསླུ་བར་བྱས་ཚེ། །
སྐྱོ་བའི་ཆར་སྤྲིན་འཁྲིགས་པ་དོར་ཞིང༌། །
ཁོང་ཁྲོའི་འབྲུག་སྒྲ་ལྡིར་བ་སྤོངས་ཤིག །
འཇིག་རྟེན་འདི་ཡི་འདོད་པ་མཐའ་དག །
ལན་བརྒྱར་བཙལ་ཡང་རྙེད་པར་དཀའ་བ། །
དཔེར་ན་རྟ་ལྗང་ཤར་བའི་ཉིན་མོར། །
རྒྱུ་སྐར་མཐོང་བ་དཀོན་པ་བཞིན་ནོ། །
མི་འདོད་ཐམས་ཅད་རྒྱང་དུ་བོར་ཡང་། །
177



སྤྱི་བོར་རང་དབང་མེད་པར་ལྷུང་བ། །
དཔེར་ན་གཡང་གཟར་བྲག་རིའི་འཕྲང་ནས། །
ཐུར་དུ་འབབ་པའི་ཆུ་དང་མཚུངས་སོ། །
དེ་དང་དེ་འདྲའི་འཇིག་རྟེན་ཆོས་ཉིད། །
གངས་དཀར་སེམས་ལ་རི་མོ་བྲིས་ནས། །
ཁྱོད་ཀྱི་བསམ་དོན་འགྲུབ་པར་དཀའ་དུས། །
རང་ཚོད་རང་གིས་འཛིན་པར་འབུངས་ཤིག །
རང་དོན་ཕྱོགས་སུ་གཅུས་པར་འབད་ན། །
སེམས་ཀྱི་སྡུག་བསྔལ་ཇེ་ཆེ་ཇེ་ཆེ། །
ཉེ་སའི་དགྲ་ཟླ་ཇེ་མང་ཇེ་མང་། །
སྐྱིད་སྣང་ནམ་མཁའི་འཇའ་བཞིན་ཡལ་ལོ། །
རང་ཉིད་ཁོ་ན་གཅེས་སུ་འཛིན་པ། །
ཆུང་མའི་བློ་རུ་འབབ་པར་ངེས་ཀྱང་། །
ལས་གྲོགས་ཀུན་གྱི་མིག་གི་ཚེར་མར། །
གྱུར་ནས་དམོད་མོའི་མཚོན་ཆ་འཕེན་ནོ། །
དེའི་ཕྱིར་རང་ཚོད་འཛིན་པའི་ཕྱོགས་ལ། །
དུས་རྣམ་ཀུན་ཏུ་བརྩོན་པ་བྱེད་པ། །
དཔེར་ན་རྨ་ཀླུང་གངྒཱའི་སྲིང་མོ། །
ཤར་གྱི་ཕྱོགས་སུ་བཞུར་བར་འགྲན་ནོ། །
178



རང་ཚོད་བཟུང་བ་ལུགས་དང་མཐུན་ན། །
དགའ་བདེའི་དཔལ་ལ་རོལ་བའི་ཉི་མ། །
འཇབ་ཀྱིན་འཇབ་ཀྱིན་སླེབ་པར་ངེས་པར། །
སོམ་ཉི་མ་འཆང་ཡིད་ཆེས་བྱོས་ཤིག །
ང་ཚོའི་སེམས་འདི་ཡ་རབས་ལྕག་གིས། །
ཁ་ལོ་འདུལ་དཀའི་རྟ་རྒོད་འདྲ་བས། །
གཅིག་ཏུ་མི་གནས་འགྲོ་འདུག་མང་ན། །
བོད་སྤྱིའི་དོན་ལ་རྒྱུག་པར་བརྩོན་ཅིག །
ད་ལྟའི་སྡུག་བསྔལ་རི་རབ་འདྲ་བས། །
མགོ་བོ་འདེགས་པར་ཤིན་ཏུ་དཀའ་ཡང་། །
རྒུད་པའི་མཐའ་མར་དར་བའི་གོ་སྐབས། །
གྲོགས་སུ་མི་འབྱོར་རང་དབང་ཡོད་དམ། །
ནམ་ཞིག་དེ་ལྟའི་སྡུག་བསྔལ་འཇའ་ཚོན། །
སྐད་ཅིག་མི་རྟག་རྣམ་འགྱུར་སྟོན་བཞིན། །
ཐམས་ཅད་རླུང་ཁའི་སྤྲིན་བཞིན་ཡལ་ཚེ། །
བདེ་སྐྱིད་རོལ་བའི་དུས་ཤིག་སླེབས་ཡོང་། །
179



མཚན་མོ།
ད་ལྟ་ནགས་ཚལ་གྱི་མེ་ཏོག་རྣམས་གཉིད་སོང་།
བྲག་སྟེང་གི་ཐང་ཤིང་རྣམས་གཉིད་སོང་།
ལུང་མཐིལ་གྱི་ཆུ་ཀླུང་ཡང་གཉིད་སོང་།
ད་དུང་གཉིད་མེད་པ་ནི་ནམ་མཁའི་ཟླ་བ་དང་འུ་ཅག་ཡིན།
ད་ལྟ་སྟོད་ཀྱི་གངས་རི་རྣམས་གཉིད་སོང་། །
བར་གྱི་བྲག་རི་རྣམས་གཉིད་སོང་།
སྨད་ཀྱི་གྲོང་ཚོ་ཡང་གཉིད་སོང་།
གཉིད་མེད་པ་ནི་རྒྱུ་སྐར་བུ་མོ་དང་འུ་ཅག་ཡིན།
ཀ་ཡེ་སྙིང་དུ་སྡུག་པའི་མཛའ་མོ་ལགས།
མཁའ་ན་ཟླ་བ་དང་སྐར་མ་བརྩེ་བས་འཁྱུད།
ས་ན་ཆུ་ཀླུང་དང་ཉ་མོ་མཛའ་བར་འཐོམས།
ཁྱོད་ཀྱིས་ངོ་ཚའི་རས་ཡོལ་དེ་བརྟོལ་ནས་ཤོག་དང་།
ངའི་དྲོད་ལྡན་གྱི་བྲང་གཞུང་གིས་བསུ་བ་བྱེད་ངེས་ཡིན།
ཁྱོད་ཀྱིས་འཛེམ་དོགས་ཀྱི་འགོག་སྒོ་དེ་གཏོར་ནས་ཤོག་དང་།
ངའི་བརྩེ་དུང་གི་ནོར་བུ་དེ་རིན་དུ་སྟེར་ངེས་ཡིན།
ཨེ་མ་ཇི་འདྲའི་སྐྱིད་པ་ལ་ཨང་།
180



འུ་ཅག་གི་དགོད་སྒྲ་མེ་ཏོག་གི་ཁྲོད་དུ་འདྲེས།
འུ་ཅག་གི་སེམས་པ་ཟླ་འོད་ཀྱི་ངོགས་ན་མཐུན།
མེ་ཏོག་དང་ཟླ་འོད་ཀྱི་ཁྲོད་དུ་གཉིད་པ་ནི།
ཁྱོད་དང་བདག་གཉིས་…
181



རྩྭ་ཡན།
བདག་གིས་ལྐུགས་པའི་རྣམ་ཐར་འཛིན་པའི་དུས། །
སེམས་ཀྱི་ས་གཞིར་བདེ་བའི་རྒྱུ་མཚོ་འཁྱིལ། །
སྨྲ་བའི་འབབ་སྟེགས་ངལ་བར་བྱེད་པའི་ཚེ། །
ཀུན་རྟོག་ཅང་མེད་སྟོང་བའི་མཁའ་དང་མཚུངས། །
སྔོན་དུས་གངས་རིའི་ཁྲོད་ཀྱི་གསེར་ལྡན་མར། །
ཀུན་བཟང་སྤྱོད་པའི་རྩི་ཤིང་རྒྱས་པའི་རྩེར། །
བསོད་ནམས་ཡེ་ཤེས་མེ་ཏོག་བཞད་པའི་ཚལ། །
ཉམས་ལྡན་རྐང་དྲུག་སྐྱིད་པའི་གླུ་དབྱངས་ལེན། །
ཡ་རབས་སྐྱེད་ཚལ་ཡངས་པའི་དོ་ར་དེར། །
ཐབས་མཁས་དུ་མའི་ཆུ་ཀླུང་རྣམ་པ་བཞིའི། །
རྒྱུན་བཟང་སྔོན་མེར་འཁྱིལ་བའི་ཆུ་གཏེར་ལས། །
བདེ་སྐྱིད་རྦ་རླབས་དུས་དང་དུས་སུ་འོ ཕྱུར། །
ཕུན་སུམ་ཚོགས་པའི་སྟོབས་དང་འབྱོར་བ་ཡིས། །
182



རྣམ་སྲས་མཛོད་ལ་སྐྱེངས་པ་སྟེར་རོ་ཞེས། །
ལྷ་རྣམས་དགྱེས་པའི་ཅ་ཅོའི་རོལ་མོ་འབུམ། །
དབྱར་དུས་འབྲུག་སྒྲ་ལྡིར་བའི་ཟོལ་ལ་བརྟེན། །
དེ་ལྟ་ན་ཡང་དེང་སང་གངས་ལྗོངས་ཀྱི། །
དཔྱིད་དཔལ་ལང་ཚོ་མངོན་པར་རྒྱས་པ་དེ། །
དགུན་གསུམ་གྲང་ངར་ལྡང་བས་ཉིན་རེར་ཡང་། །
བརླག་པའི་མཚན་མ་གུ་ས་ཀུན་ཏུ་འཕེལ། །
ལྟོས་དང་སྔོན་དུས་ཐོབ་པའི་སྲོག་གི་དབང་། །
ལྔ་བའི་ལམ་དུ་དལ་གྱིས་ཞུགས་པའི་ཤུལ། །
རྩྭ་ཡན་འཛིང་མ་ཚང་ཚིང་འཁྲིགས་པའི་གསེབ། །
གདུག་རྩུབ་ཆེ་བའི་སྦྲང་ནག་འཕུར་ལྡིང་རྩེན། །
རྩྭ་ཡན་དེ་ཡི་སྔོ་ལྗང་ལོ་འདབ་དང་། །
རྩེ་མོར་བཞད་པའི་མེ་ཏོག་ཕྲེང་བ་དག །
འདྲེན་བྱེད་ཟུང་གི་དཔྱིད་དུ་མི་འགྱུར་ཡང༌། །
གཤིན་པོའི་ཁྲག་གི་རྒྱུན་བཟང་འཐུང་བར་རྩོམ། །
མི་དགོས་བཞིན་དུ་སྐྱེས་པའི་རྩྭ་ཡན་གྱིས། །
ཕ་མེས་བང་སོའི་ཐོག་ཏུ་ཁེབས་པ་དེ། །
དཔའ་ཞིང་མཛངས་པའི་ཚུལ་དུ་རློམ་པ་ལ། །
རྣམ་ཤེས་བུང་བ་སྐྱོ་བའི་ཤུགས་སྒྲ་འབྱིན། །
183



རྩྭ་ཡན་རབ་ཏུ་རྒྱས་པའི་སྟོབས་ཤུགས་ཀྱིས། །
གངས་རྒྱན་པདྨའི་མཛེས་སྡུག་ཟུམ་པ་ལ། །
དུས་དང་རྣམ་པ་ཀུན་ཏུ་བརྩོན་པའི་སྒྲས། །
གནམ་ས་རལ་བར་བྱེད་པའི་ཚུལ་ལ་གཟིགས། །
རྨོངས་པས་དུབ་པའི་སྦྲང་རྩིའི་ཟས་ཅན་འགས། །
དྲི་ཞིམ་འཐུལ་བའི་སྐྱེད་ཚལ་ཡལ་བོར་ནས། །
ཉམ་ཆུང་སྦྲང་ནག་འགའ་ཡི་རྗེས་འབྲངས་ཏེ། །
རྩྭ་ཡན་གསེབ་ཏུ་སྒྲ་བརྒྱའི་གླུ་དབྱངས་ལེན། །
རྩྭ་ཡན་སྟེང་དུ་བཞད་པའི་མེ་ཏོག་གིས། །
གངས་རྒྱན་པདྨའི་དཔལ་ལ་འགྲན་ནུས་སམ། །
གཅིན་སྐྱག་རོ་ལ་སྲེད་པའི་སྦྲང་ནག་གིས། །
གསེར་སྦྲང་བུང་བའི་ཚབ་ནི་ཇི་ལྟར་བྱེད། །
ལྟོས་དང་ལྟོས་དང་ཁ་སང་འོངས་པའི་དཔྱིད། །
དེ་རིང་ལྷགས་པའི་སྟོབས་ཀྱིས་བརླགས་ན་ཡང༌། །
ཕྱོགས་ཀུན་ཁེབས་པའི་རྩྭ་ཡན་ཕྲེང་བ་དག །
ཉིན་རེར་རྒྱུས་པའི་ལང་ཚོ་ཅི་ཡང་འབར། །
རོ་བརྒྱའི་དྲི་ཞིམ་འཐུལ་བའི་པདྨ་དང༌། །
ཡིད་འཕྲོག་བལྟ་ན་སྡུག་པའི་ཨུཏྤལ་ཀུན། །
འདབ་བརྒྱ་འཛུམ་པར་མ་ནུས་ཉིན་རེ་བཞིན། །
ས་ལ་ལྷུང་བ་མཐོང་ཚེ་བདག་ཡིད་སྐྱོ། །
184



གངས་རིའི་ལྗོངས་ཀྱི་མཐའ་བྲལ་ནེའུ་གསིང་གཞིར། །
དུས་རྒྱུན་དགུན་གྱི་གྲང་རླུང་ལྡང་བའི་ཚེ། །
རྩྭ་ཡན་ས་བོན་འདེབས་པ་ལ་བརྩོན་པ། །
དོན་དུ་གཉེར་བར་འོས་སམ་སྦྲང་ནག་ཁྱུ། །
ཁྱོད་ཚོས་རྩྭ་ཡན་གཅེས་སུ་འཛིན་པའི་སྲོལ། །
རང་ཉིད་གསོན་པའི་གཤེད་དུ་སྤེལ་བ་ན། །
གཉན་ཆེན་ཐང་ལྷས་སྐྱོ་བའི་སྤྱན་ཆབ་ཀྱང་། །
ཁྲོམ་ཁྲོམ་བསིལ་བཞིན་དབུ་འཕང་སྨད་པར་ངེས། །
185



བརྩེ་དུང་།
ཁྱོད་ཀྱི་ཟླ་བ་ལས་འཕྲོས་པའི་འོད་དཀར།
ངའི་ཤ་རུས་ཀྱི་གཏིང་ལ་འཕྲོས་རྗེས།
ཟུངས་ཁྲག་ཏུ་མེ་ཏོག་ཀུ་མུད་ཅིག་བཞད་བྱུང༌།
སྤྲོ་ཉམས་ཀྱིས་ཁེངས་པའི་ནམ་མཁའི་མཐོངས་སུ། །
ངོ་ཚས་མྱོས་པའི་སྤྲིན་དཀར་ཆ་གཅིག་དམ་པོར་འཁྱུད་ནས། །
སང་ཉིན་ཞོགས་པའི་སྐྱ་རེངས་ལ་སྒུག་ཅིང་འདུག
ཁྱོད་ཀྱི་བརྩེ་དུང་གིས་གནའ་བོའི་པུར་རྒྱལ་གྱི་ས་གཞི་གཡོས།།
ང་ཡི་ཞེ་མདངས་ཀྱིས་ད་ལྟའི་ཆུ་ཆེན་དང་རྒྱ་མཚོ་སྐྱོམ་
དེ་ལྟ་ན་ཡང་།
དཔྱིད་དུས་ཟུང་དུ་བསྡེབས་པའི་ཤུལ་ནས་ངེད་ཅག་གཉིད་ལས་སད་
ཅིང་།
གནའ་བོའི་ལྷ་སྒྲུང་གི་སྦུབས་སུ་འཛུལ་བ་ལས་རང་ཉིད་བརྗེད་ཀྱང་
སྲིད།
བརྩེ་དུང་ནི་དགའ་སྡུག་འདྲེས་མའི་བལ་གྱིས་བཏགས་པའི་སྣམ་བུ་
ཡིན་པས།
ཁ་ཁུ་སིམ་པའི་ཁྲོད་ནས་གནའ་བོའི་བཤུལ་ལམ་འགྲིམ་དུས།
186



རལ་རྙིང་གི་ཆག་སྒོ་མི་འབྱུང་ཞེས་སུ་ཞིག་གིས་དམ་བཅའ་འཇོག་ཐུབ་
བམ།
བརྩེ་དུང༌།
ཁྱོད་ནི་གསེར་གྱི་མཛུབ་དཀྲིས་ཤིག་ཡིན་པས།
ཡིད་དབང་འཕྲོག་པའི་དགའ་མར་སྐྱེས་སུ་བསྐུར།
བརྩེ་དུང་།
ཁྱོད་ནི་ཞིམ་མངར་གྱི་རྒུན་ཆང་ཡིན་པས།
དགའ་མ་དང་ངེད་གཉིས་བཞི་རུ་བཅུག
བརྩེ་དུང་།
ཁྱོད་ནི་ཆུ་དང་ཁ་དབུགས་ཡིན་པས། །
ངེད་ཅག་ཁྱོད་དང་འབྲལ་ཐབས་མེད།
འཚོ་བའི་རང་མདངས་ནི་བརྩེ་དུང་དང་།
དགའ་སྡུག་གི་འབྱུང་ཁུངས་ནི་བརྩེ་དུང་ཡིན་ཏེ།
ངེད་ཅག་བརྩེ་དུང་གི་པང་ན་འཚོ་ཞིང་གནས།
187



དགོང་ཁའི་སྐྱོ་གླུ། །
སྙིང་ནས་འདོད་པའི་བུ་མོ་ཞིག་ལ་ཕུལ།
གྲང་ཞིང་འཁྱག་པའི་མཚན་མོའི་སྨག་རུམ་སྟོང་བའི་དབྱིངས་སུ་བག་ལ་ཞུ། །
འཇམ་མཉེན་རྩྭ་ལྗང་ཕྲེང་བར་ཞོགས་པའི་ཟིལ་པ་དག་གིས་སྨྲས་ཏེ་མཛེས། །
མཐའ་བྲལ་ནེའུ་ གསིང་ངལ་གསོའི་དགའ་སྟོན་དཔལ་ལ་རོལ་བའི་ཕོ་གསར་
ངས། །
འགྲམ་པ་ལག་པར་བརྟེན་ནས་འདས་པའི་དོན་ལ་བསམ་བློ་རེ་ཞིག་བཏང༌། །
འཆར་སྣང་གླག་མོ་རྩེ་དགའི་སླད་དུ་ལེགས་བྲིས་རོལ་བའི་ཁྱིམ་ཆེན་དུ། །
སྤྲིན་དཀར་ གོས་ སུ་ བཀླུབས་ནས་འཕུར་ལྡིང་རྩེན་པའི་ གར་ གྱིས་ མྱོས་དང་
ལྷན། །
དམའ་བའི་ས་ལ་དལ་གྱིས་བབས་ཏེ་ཡིད་དུ་འོང་བའི་མཛའ་ན་མོར། ། །
འབྲལ་ མེད་ འཁྱུད་ པ་ རྨི་ ལམ་ བག་ མའི་ རྩེ་ དགའི་ དཔལ་ དང༌ ཡང་ དག་
མཚུངས། །
188



དུས་ཀུན་འགྱུར་མེད་ནམ་མཁའི་རང་བཞིན་འགྲན་པའི་འདོད་བརྩེའི་གསེར་
གྱི་གྲུ། །
མི་མཐུན་ ཕྱོགས་ལས་ རྣམ་པར་ རྒྱལ་ བའི་ དྲི་བཞོན་ཤུགས་ ཀྱིས་སྡུན་བསུས་
ཏེ། །
སྐྱེས་འབྲས་ སྙིང་ ལ་ དཔྱིད་ དུ་ འགྱུར་ བའི་ སྨིན་ ལེགས་ བུ་ མོའི་ ཆུ་ གཏེར་
ངོགས། །
བརྩོན་པས་ བསྐྱོད་ནས་ཡུད་ ཀྱིས་ སླེབས་ པར་ འདུན་ པའི་ བ་ དན་ ལྷབ་ལྷུབ་
གཡོ། །
གམ་དུ་སླེབས་ཚེ་ལུས་ཕྲ་མ་དེས་ཁྲེལ་དགོད་དབྱར་རྔ་ཆེར་འཁྲོལ་ཞིང༌། །
བདག་ལ་བརྙས་པའི་འདྲེན་བྱེད་གློག་དམར་འཁྱོག་པོར་འགྱུ་བའི་འོད་ཕྲེང
གིས། །
དྲན་འཛིན་ དབང་ པོའི་ འཁྲི་ ཤིང་ གཞོན་ ནུ་ བསྲེག་ པའི་ ན་ ཟུག་འཁུན་ པའི་
འབྱིན་པ་ཐོས་ཏེ་སྙིང་རྗེ་ཟེར་བཞིན་ལྗོན་ཤིང་ངུས་པའི་མིག་འབུར་མཐོ། །
མེ་ཏོག་དགའ་བའི་སྤུ་ལོང་རྒྱས་ཤིང་གེ་སར་འཛུམ་དཀར་རྒོད་པ་དང༌། །
སྒྲོ་ལྡན་སྟོང་གིས་མགྲིན་པའི་གསེར་གྱི་དྲིལ་ཆུང་སིལ་སིལ་འཁྲོལ་ན་ཡང་། །
ཁོ་བོའི་ནང་དུ་ཡིད་ལ་རབ་ཏུ་གདུང་བ་འགོག་པ་མ་ནུས་པར། །
མཆི་ མ་ ཡུན་ རིང་ བྱུང་ བས་ བཞིན་ རས་ ཁེབས་ པ་ མཁའ་ ལ་ སྐར་ ཚོགས་
[89



བཞིན། །
གོང་མ་ལྷ་ཡི་ཐུགས་རྗེའི་སྤྱན་གྱིས་ཉམ་ཐག་ང་ལ་མ་གཟིགས་ཤིང༌། །།
ཡིད་འོང་རི་དྭགས་མིག་ཅན་སྙིང་ལ་བརྩེ་དགའི་གྲོགས་སུ་མ་བསྡེབས་པས། །
བཟོད་གླེགས་བྲལ་བའི་སྡུག་བསྔལ་རྩུབ་མོའི་རེག་བྱའི་གཏེར་དུ་བསྒྲུབ་པའི་
མ་ཐེག་འཛིན་མའི་ལྷ་ཡང་ངལ་ནས་རྔུལ་ཆུ་ཐོད་པའི་རྒྱན་དུ་བཀྲམས། །
གནམ་སྔོན་ས་ལ་ལྷུང་འདྲའི་རྩྭ་ཐང་ཕང་བར་རྩེད་འཇོར་རོལ་བ་ཡི། །
རྫི་བོ་གཞོན་ནུ་ཕོ་མོ་མཛའ་ཞིང་འཁྱུད་པའི་ལས་ལ་མངོན་ཕྱོགས་པར། །
ཡིད་སྨོན་འགོག་མེད་ཤོར་བ་བདག་གིས་འཛེར་བའི་ སྐད་དང་ཉེར ་ བ སྡོངས་
ཏེ། །
སྐྱོ་གླུ་ངག་ལ་རྩེན་པར་རྒྱ་གླིང་རོལ་མོ་ཁྱོད་ཀྱིས་རམ་འདེགས་མཛོད། །
མཛའ་མོ་ གང་ དེ་ ཕོ་ གསར་ གཞན་ དང་ གཏན་ འདུན་ བཟའ་ བ་ བསྒྲིགས་ སོ་
སྐད། །
བདག་གི་སྙིང་དབུས་མེ་ཏོག་གཞན་པའི་སྐྱེད་མོས་ཚལ་དུ་འདབ་གྲོལ་བས། །
དོན་ལྔ་སྣོད་དྲུག་སིལ་བུར་ཐོར་བ་ལྟ་བུའི་ཚོར་བ་ལས་བྱུང་བའི། ། །
སྐྱོ་གླུ་ངག་ལ་རྩེན་པར་རྒྱ་གླིང་རོལ་མོ་ཁྱོད་ཀྱིས་རམ་འདེགས་མཛོད། །
ཕོ་གཞོན་བདག་གིས་མོ་དང་ལྷན་ཅིག་འཚོ་བ་རོལ་བའི་དོན་ཆེན་པོ། །
190



སྙིང་བོར་བླངས་ཀྱང་མཛའ་བ་མི་ལྷོད་བྱམས་ཀྱིས་སྐྱོང་བར་རེ་བ་ཞུ། །
མོ་དང་གཏན་དུ་བྲལ་བའི་སྡུག་བསྔལ་ཁུར་གྱིས་ལྕི་བའི་ཉམ་ཐག་ངས། །
སྐྱོ་གླུ་ངག་ལ་རྩེན་པར་རྒྱ་གླིང་རོལ་མོ་ཁྱོད་ཀྱིས་རམ་འདེགས་མཛོད། །
1)
ང་ཡི་བཞིན་རས་དང་ནི་སྐྱེས་གཟུགས་དག་ལ་ཁྱོད་ཀྱིས་མི་དགའ་བའི། །
རྣམ་འགྱུར་མངོན་ལྐོག་མེད་པར་སྟོན་པ་མིག་གི་སྤྱོད་ཡུལ་གྱུར་པ་ནི། །
བདག་གི་གླིང་བུ་དང་ནི་ལུག་ཁྱུ་ཁྲོ་ཡང་ཕན་ཐོགས་མི་མངའ་བས། །
སྐྱོ་གླུ་ངག་ལ་རྩེན་པར་རྒྱུ་གླིང་རོལ་མོ་ཁྱོད་ཀྱིས་རམ་འདེགས་མཛོད། །
_11 །
ཕྱི་ལུས་མཛེས་སྡུག་མི་རྟག་གློག་དང་འདྲ་བས་ཕན་པ་མི་སྲིད་ཅིང་། ：
ནང་གི་བསམ་བཟང་མི་འགྱུར་རྡོ་དང་འདྲ་བས་བདེ་སྐྱིད་སྟེར་ནུས་ཀྱང་། །
ཕྱི་ལུས་མཛེས་པ་དོན་གཉེར་བདག་སྤངས་ལུས་ཕྲ་མ་ཁྱོད་ཁྲེལ་མེད་པས། །
སྐྱོ་གླུ་ངག་ལ་རྩེན་པར་རྒྱ་གླིང་རོལ་མོ་ཁྱོད་ཀྱིས་རམ་འདེགས་མཛོད། །
[2
ཆུང་བའི་དུས་སུ་ཁྱོད་ཉིད་སྡུག་གི་མཚོ་མོར་ལྟུང་ལས་སྐྱོབ་པ་ལ། །
འབད་པའི་གྲོགས་སུ་བྱས་པ་བདག་ཀྱང་ད་ལྟ་མཆིལ་་མའི་ཐལ་བ་བཞིན། །
དོར་ཡང་ཁྱོད་ཀྱི་བསམ་དོན་འགྲུབ་ན་ང་ཡི་ཡིད་དབང་ཚིམ་མོད་ཀྱང༌། །
སྐྱོ་གླུ་ངག་ལ་རྩེན་པར་རྒྱ་གླིང་རོལ་མོ་ཁྱོད་ཀྱིས་རམ་འདེགས་མཛོད། །
13
གནའ་དུས་ཁྱོད་ དང་འགྲོགས་ པས་ བདག་ གི་ དགའ་ བ་ ཚེས་ ཆེར་ འཕེལ་ བ་
191



དང༌། །
ཕྱིས་སུ་ ཡིད་ གཉིས་ མཐུན་ པའི་ མཛའ་བརྩེ་ བྲག་ རིའི་ གསེབ་ ལས་ བྱུང་ ན་
ཡང༌། །
མི་ཤིག་བྲག་གི་ལྷུན་པོ་ཤ་ཁྲག་གདོས་བཅས་ཕུང་པོ་མ་ཡིན་པས། ། །
ད་ལྟའི་བགེགས་དང་བར་ཆད་འདི་འདྲ་ང་ཡི་སྤྱི་བོར་ལྷུང་བར་གྱུར། །
ཁྱོད་རང་སྐྱིད་ཅིང་བདེ་ན་དགའ་བདེའི་དཔལ་ལ་ཅི་དགར་རོལ་བར་གྱིས། །
མཛའ་བྲལ་སྡུག་བསྔལ་མི་བཟོད་བདག་ནི་རབ་མཐོའི་བྲག་རིའི་རྩེ་མོ་ནས། །
ཆུ་རླབས་འཁྲུག་པའི་དབུས་སུ་ལྕེབས་ནས་གཟུགས་མེད་རྣམ་ཤེས་བྷ་མ་ར། །
བསྐལ་བ་སྟོང་ལ་ཁྱོད་ཀྱི་དྲུང་དུ་འཕུར་ལྡིང་གར་ལ་རོལ་ངེས་སོ། །
192



ཁྱོད་རང་དྲན་པའི་དུས་སུ།
ཁྱོད་རང་དྲན་པའི་དུས་སུ། །
གྲོགས་མེད་གཅིག་པུར་ལུས་པའི་བདག་གི་སེམས།
ཡང་ཞིང་རྣམ་པར་གཡོ་བའི་རླུང་དུ་སྤྲུལ་ནས།
དཀར་གསལ་གྱི་ཟླ་འོད་གོས་སུ་བཀླུབས་ཤིང་།
རྨི་ལམ་གྱི་འཇིག་རྟེན་ཡོངས་སུ་འགྲིམ་སྟེ།
ཐག་རིང་གི་རྩྭ་ཐང་ལ་འཕུར་ཏེ་སོང་།
མི་རིགས་གཞན་རྣམས་ཟླ་བའི་གོ་ལའི་ཐོག་ཏུ་འགྲོ་ཡང་།
མཚན་མོའི་མུན་ཁྲོད་དུ་གནས་པའི་སྦྲ་ནག་ལས་།
ཡ་ཐོག་གི་ལྷ་སྒྲུང་བརྗོད་པའི་གདངས་ཤིག་གྲག་ཅིང་།
སྐེད་པར་ལྕག་ཚན་བཏགས་པའི་མི་རྣམས་ཀྱིས་གླེང་མོལ་བྱེད་བཞིན་
འདུག་པས།
ཁུ་སིམ་གྱི་ན་བུན་དབུས་སུ་སྐྱ་རེངས་ལ་བཅངས་པའི་འདུན་པ་ཉམས་
པར་གྱུར། -
དཀར་གསལ་གྱི་གློག་འོད་འདིའི་ངོགས་ནས།
193



ངས་ཁྱོད་ལ་དྲན་སེམས་དང་རེ་འདུན་གྱི།
དཔྱིད་དཔལ་སྐྱེས་སུ་བསྐུར་ན་ཡང་།
ཁྱོད་ཀྱིས་ང་ལ་ཡི་མུག་དང་སྐྱོ་ངལ་གྱི་
དགུན་རླུང་ཁོ་ན་བསྐྱལ་ཡོང་བས།
ངའི་སྔོན་དུས་ཀྱི་དཔའ་སེམས་དེ།
ད་ལྟའི་ཁུ་སིམ་གྱི་ཀློང་ནས་ཉམས་པ་ནི།
དཔེར་ན་ཤར་ཕྱོགས་སུ་བཞུར་བའི།
དཔྱིད་དུས་ཀྱི་ཆུ་ཀླུང་ཞིག་དང་མཚུངས།
194



མཆུ་ནག་ཁྭ་ཏས་རང་མཚང་བརྟོལ་བ།
དགུན་གསུམ་འཁྱུག་པའི་གོས་དཀར་ཡོངས་དོར་བའི། །
དཀར་མཛེས་དབུ་བའི་མུ་ཏིག་དོ་ཤལ་ཅན། །
ཉལ་འགྲོ་སྒེག་མོས་ལྷུང་ལྷུང་སྙན་པའི་སྒྲ། །
སྒྲོག་བཞིན་ཉི་མ་གཞོན་ནུའི་ཕྱོགས་སུ་བསྐྱོད། །
ས་འཛིན་རྩེ་མོ་དགུང་ལ་བསྙེགས་པའི་འདབས། །
ནེའུ་གསིང་གཡུ་ཡི་ཁུ་བས་བྱུགས་དང་མཚུངས། །
ཚར་དུ་དངར་བའི་ཁམ་སྡོང་ཡལ་ག་ལས། ། །
མཛེས་སྡུག་མེ་ཏོག་སྟོང་གི་བཞིན་རས་དངོམས། །
དེ་ལྟར་ཁོར་ཡུག་བཟའ་ཤིང་འཁྲིགས་པའི་དབུས། །
བཀོད་ལེགས་རྣམ་པར་བཀྲ་བའི་ཁང་བཟང་ཚོགས། །
ཡོངས་སུ་འདུས་པའི་གྲོང་ཁྱེར་ཆེན་པོ་ཞིག །
འཇིག་རྟེན་འདི་ཡི་རྒྱན་དུ་ལྷུན་གྱིས་གྲུབ། །
དེ་ན་སོར་མོའི་འཕྲུལ་གྱིས་གླིང་བུའི་སྒྲ། །
དཀྲོལ་ལས་སྣ་ཚོགས་འགྱུར་ཁུགས་སྙན་པའི་དབྱངས། །
རྩེ་དགའི་གྲོགས་སུ་འགུགས་མཁས་གཞོན་ནུ་ཞིག །
ས་འདིའི་བསོད་ནམས་བགོ་སྐལ་ཉིད་དུ་ཐོབ། །
195



ཀྱེ་མ་གཞོན་ནུས་གླིང་བུ་ལེགས་བསྒྱུར་ཚེ། །
འཁྲི་ཤིང་གཞོན་ནུའི་མགུལ་བར་དམ་འཁྱུད་པའི། །
འདབ་ཆགས་སྟོང་ལ་ལེ་ལོའི་དཔལ་བྱིན་ནས། །
ཅིག་ཅར་ས་ལ་ལྷུང་བའི་ངོ་མཚར་རྫོགས། །
དེ་ལྟར་ཉིན་ཞག་ཕྲེང་བ་འདས་པའི་མཐར། །
ཡིད་གཞུངས་གཞན་ཕན་ལ་བརྩོན་ག་ཞོན་ནུའི་དྲུང་། །
སྒྲོ་མདངས་རབ་མཛེས་སྣ་ཚོགས་འདབ་ཆགས་དག །
མ་བོས་ངང་གིས་འ དུ་འགོད་སྤྲིན་ལྟར་འཁྲིགས། །
སྐྱ་ཀས་སྙན་པའི་མགྲིན་གླུ་གྱེར་སྙམ་ཡང་། །
མི་སྙན་ཅག་ཅག་སྒྲ་ཡི་བསླད་ཞུགས་པས། །
ཡིད་རབ་སྐྱོ་བའི་ཉམས་སྟོན་གཞོན་ནུའི་དྲུང༌། །
གྲེ་འགྱུར་དབྱངས་ཀྱི་ཆོ་ག་སློབ་པར་འོངས། །
འཚབ་འཚུབ་ངང་རྒྱུད་ཐུང་བའི་ཁུག་རྟས་ཀྱང་། །
རྣ་བའི་དཔྱིད་དུ་འཇོ་བའི་དབྱངས་སྙན་མོས། །
སྐད་ངག་འཛེར་བའི་ཙིར་ཙིར་རྩུབ་མོའི་སྒྲ། །
ཐབས་གཅིག་འཇོམས་པའི་མཐུ་རྩལ་སློབ་པར་ལྷགས། །
བྱམས་བརྩེ་འདབ་མའི་ཕྲེང་བ་རྣམ་གྲོལ་བའི། །
རྒྱུད་བཟང་གཞོན་ནུ་དཀར་མཛེས་ཆུ་ལས་སྐྱེས། །
བཤད་ཁྲིད་གེ་སར་རྒོད་པའི་བསུང་ཞིམ་གྱིས། །
196



གཉིས་སྐྱེས་རྐང་དྲུག་ཚོགས་ཀྱི་ལོངས་སྤྱོད་རྫོགས། །
འོན་ཀྱང་མི་སྙན་ཅ་ཅོ་སྒྲོག་བྱེད་པའི། །
ལྟས་ངན་ཁྭ་ཏ་ནག་པོས་གཡོ་འཕྲུལ་གྱིས། །
གཞོན་ནུའི་གཅེས་ནོར་ལེན་པའི་གླགས་འཚོལ་བའི། །
ཉེས་བྱས་ལས་ཀྱི་སྦྱོར་བ་རྩོམ་ལ་བྲེལ། །
ཉིན་ཞིག་གཞོན་ནུས་ས་འཛིན་ལྷུན་པོའི་འདབས། །
ས་ཞིང་རྨོད་དུ་ཆས་ཚེ་བཟའ་བྱའི་བྲོ། །
ཡུལ་དུ་བསྙེལ་བ་རྟོགས་ནས་ཅི་བྱ་ཞེས། །
ཤུབ་བུར་ཟློ་བའི་སྐབས་སུ་ཁུ་ཏ་སླེབས། །
ཀཱ་ཀཱའི་ཅ་ཅོ་ལན་གསུམ་འདོན་པ་དང༌། །
ལ་ཝའི་མགྲིན་སྒྲ་ཐེངས་གསུམ་བསྒྲགས་པ་འི་རྗེས། །
ཀྭ་ཡེ་གཞོན་ནུ་ཐུགས་ངལ་མ་བྱེད་ཅིག །
རྒྱུགས་བྲོ་ལེན་པར་ཁུ་ཏ་བདག་འགྲོ་ཟེར། །
གཅམ་བུའི་གཏམ་སྙན་རོལ་མོ་འཁྲོལ་བའི་དབྱངས། །
བདེན་གཏམ་དབྱར་སྐྱེས་རྔ་སྒྲོར་རྣམ་བརྟགས་ནས། །
གཞོན་ནུའི་བཞིན་ལ་དགའ་བའི་འཛུམ་དང་བཅས། །
ཚིག་གི་གཏང་རག་ཆེན་པོས་རྫོང་བརྡ་བཏང༌། །
དེ་ཚེ་ཁྭ་ཏས་རྒྱུད་བཟང་གཞོན་ནུ་ལ། །
གང་གིས་འཁྲོལ་ན་སྙན་འ ཇེབས་སྒྲ་འབྱིན་པའི། །
197



གསེར་གྱི་གླིང་བུ་ཁོ་བོར་རེ་ཞིག་གཡོར། །་
མི་འགྱངས་གང་གི་ཕྱག་སོར་འཕྲོད་ཅེས་སྨྲས་ །
གཞོན་ནུས་ཞུ་ཚིག་བཟློག་པར་མ་ནུས་པར། །
གཙེས་པའི་ནོར་དེ་ཕངས་མེད་ཁྭ་ཏར་གཡར་ །
ཁྭ་ཏ ས་འ ཕུར་ལྡིང་ཟློས་གར་བསྒྱུར་བའི་མོད། །
གསེར་གྱི་གླིང་བུའི་སྒྲ་སྙན་རྗེས་སུ་ཕྱོགས། །
ཨེ་མ་གླིང་བུའི་གདངས་སྙན་མཚར་ལུགས་ལ། །
གལ་ཏེ་ཁོ་བོས་བདག་གིར་འཛིན་ནུས་ན། །
ད་ནས་ཁྱོད་ཀྱི་སྐད་ངན་མ་སྒྲོག་ཅེས། །
དམོད་པ་དཀོན་ནོ་སྙམ་ནས་དགའ་བས་མྱོས། །
སྐབས་རེར་ཁུ་ཏ་གསེར་ལྡན་ལྟོར་བབས་ཏེ། །
དགྱེས་པའི་ཉམས་རྫོགས་གླིང་བུ་འཁྲོལ་བའི་དབྱངས། །
ཕྱོགས་ཀྱི་བུ་མོའི་རྣོ་རྒྱུནུ་བཀོད་པའི་ཚེ། །
ཀ་ལ་པིང་ཀའི་སྙེམས་པ་ཅིག་ཅར་འཕྲོག །
སྐབས་འགར་ལྗོན་ཤིང་གེལ་བའི་མགྲིན་འཁྱུད་ནས། །
གླིང་བུའི་རོལ་མོ་སྙན་དགུར་འཁྲོལ་བའི་ཚེ། །
དཔྱིད་ཀྱི་ཕོ་ཉར་གདུང་བ་རབ་བསྐྱེད་དེ། །
གཡུ་མདོག་ལོ་མའི་གསེབ་ཏུ་ཡིབ་པར་བརྩོན། །
སྣ་ཚོགས་རི་སྐྱེས་ཁྭ་ཏའི་དྲུང་འབྱོར་ཏེ། །
198



ཨ་ཇོ་ཁྭ་ཏ་ཁྱོད་ཀྱི་གྲེ་འགྱུར་དབྱངས། །
དྲི་ཟའི་རྒྱུད་མངས་སྒྲ་ལས་སྙན་ནོ་ཞེས། །
བསྔགས་བརྗོད་གཏམ་གྱི་མེ་ཏོག་ཕྲེང་བ་ཕུལ། ། །
དྲེགས་སེམས་བྱེ་བའི་འགྱིང་བག་བདོ་བའི་ཉམས། །
ཆེར་རློམ་ངང་ཚུལ་རྫོགས་པའི་བྱ་ཁྭ་ཏས། །
ཁུ་བྱུག་གྲེ་འགྱུར་སྙན་པ་ཁོ་བོའི་དྲིན། །
སྲིད་འདིར་བདག་འདྲའི་སྐད་སྙན་དཀོན་ནོ་ཟེར། །
འདབ་ཆགས་རི་བོང་ཁྱུ་ཚོགས་ངོ་མཚར་ཏེ། །
མཚུངས་མེད་ངག་གི་དབང་ཕྱུག་ཆེན་པོ་ཁྱོད། །
དེ་རིང་མཇལ་བ་བདག་ཅག་བསོད་ནམས་ཆེ། །
རིས་སུ་མ་བོར་རྗེས་སུ་ཟུངས་ཞེས་བརྗོད། །
ཁོ་བོ་ཕྱོགས་མེད་རྒྱལ་ཁམས་ཡོངས་འགྲིམས་ནས། །
རིས་མེད་འགྲོ་ལ་སྙན་འཇེབས་ངག་གི་དབང་། །
བསྐུར་བར་དགོངས་པས་འདིར་བཞུགས་གནས་མ་ཡིན། །
ཟེར་བཞིན་ཁུ་ཏ་མཁའ་ལ་ལྡིང་བར་བརྩམས། །
མིག་སྨན་ཚོན་གྱིས་བྱུགས་འདྲའི་ནགས་ཀློང་ཆེར། །
གསོམ་དཀར་སྡོང་བོར་འཁྱུད་པའི་ནགས་བྱིའུའི་ཚོགས། །
རྩེད་དགའི་ཉམས་ཀྱིས་ལྡེམ་ལྡེམ་གར་བསྒྱུར་བ། །
ཁྭ་ཏའི་མིག་དཀྱུས་ཆ་ལ་དལ་བུས་ལྷུང་། །
19



ཁྭ་ཏ་གསོམ་དཀར་སྡོང་བོའི་རྩེ་མོར་བབས། །
གླིང་བུ་འདབ་གཤོག་ཕྲེང་བས་ཡོངས་བསྒྲིབས་ཏེ། །
ལེགས་འཁྲོལ་དབྱངས་སྙན་མཁའ་ལ་རྒྱུ་དང་ལྷན། །
བགྲང་ཡས་ནགས་བྱིའུའི་སྒྲ་འཛིན་ལམ་དུ་ཞུགས། །
ནགས་བྱིའུའི་རྣ་བར་སིམ་པའི་གླིང་བུའི་སྒྲར། །
གསན་གྱིན་གསན་གྱིན་འཆར་སྣང་བུང་བའི་ཁྱུ། །
འདབ་ཆགས་གླིང་ཕྲན་པད་ཚལ་སླེབས་སྙན་པའི། །
སྣང་འཕྲུལ་སྨིག་རྒྱུའི་རི་མོ་ཤར་བ་བཞིན། །
g
དེ་ཚེ་སྨྲ་ལྕེ་བདེ་བའི་ནགས་བྱིའུ་ཡིས། །
ཨ་ཇོ་ཁྱོད་ནི་སྙན་འཇེབས་འགྱུར་ཁུགས་སྟོང༌། །
ཟླ་མེད་དབྱངས་སུ་འགུགས་པར་རབ་མཁས་པས། །
ཁྱོད་འདྲའི་གླུ་བ་དཀོན་ཞེས་ཆེ་བར་བརྗོད། །
lfr
ཁྭ་ཏས་བདེན་ནོ་ཡིད་འོང་ནགས་བྱིའུའི་ཚོགས། །
ཁོ་བོའི་སྐད་སྙན་བཅོས་མིན་ལྷུན་གྱིས་གྲུབ། །
ཀ་ལ་པིང་ཀ་ཁུ་བྱུག་གདངས་སྙན་མོ། །
སྒྲོག་འདི་ཁོ་བོའི་བཀའ་དྲིན་མིན་ནམ་ཟེར། །
སྙན་འགྱུར་བྱེ་བའི་འབྲས་བུ་གཡུར་ཟ་བའི། །
མི་ཟད་གཏེར་གྱི་གླུ་སྙན་རོ་བརྒྱའི་དཔལ། །
ཁྭ་ཏས་རོང་ལ་ལྡན་པའི་ཚུལ་འཆོས་ཀྱིས། །
སྙེམས་པའི་མགྲིན་སྒྲས་ཐོས་འཛིན་ཁང་བར་འགེངས། །
2[00



ནགས་བྱིའུས་བདེན་པའི་བརྡ་ལ་མགོ་ལྡེམ་ཚེ། །
ཁྭ་ཏས་རང་ཉིད་རྒྱུ་སྐར་ཕྲེང་བའི་དབུས། །
ཉ་རྒྱས་ཟླ་ལྟར་ཁྱད་དུ་འཕགས་སྙམ་སྟེ། །
ང་རྒྱལ་མགོ་འ ཡང་ནམ་མཁའི་དབྱིངས་སུ་བཏེགས། །
ཡིད་འོང་ནགས་བྱིའུས་འདབ་ཆགས་ཁྭ་ཏ་ལ། །
གང་གི་རྣ་བའི་བདུད་རྩིར་འགྱུར་བའི་གླུ། ། །
ངེད་ཅག་ཐོས་པར་དགའ་སྟོན་འཇོ་བའི་དྲིན། །
ཚེ་འདིར་མི་བརྗེད་ཐུགས་རྗེ་ཆེ་ཞེས་སྨྲས། །
ཁུ་ཏས་གཤིས་སྤྱོད་འཇམ་པོར་རྫུ་བག་གིས། །
དེ་འདྲ་མ་གསུང་བློ་གསལ་ནགས་བྱིའུའི་ཚོགས། །
ཁོ་བོའི་འགྱུར་ཁུགས་སྙན་ང་འི་ཡོན་ཏན་འདི། །
ཁྱོད་ཚོས་འཁྲུལ་མེད་རྟོགས་པས་ཡིད་རེ་དགའ། །
ཁྭ་ཏས་འདབ་གཤོག་ལིང་ལིང་གཡོ་དང་ལྷན། །
གླིང་བུའི་སྙན་འཇེབས་སྒྲ་དབྱངས་བར་མེད་དུ། །
དྲི་བཞོན་ལ་བརྟེན་ཕྱོགས་དང་ཕྱོགས་མཚམས་སུ། །
རྒྱུ་བ་ཀུན་གྱི་རྣ་བའི་དཔྱིད་དུ་སྨིན། །
ཉིན་བྱེད་དལ་བུས་ནུབ་རིར་འབྱོན་ཉེ་ཡང་། །
གཞོན་ནུས་ཁྭ་ཏའི་གཟུགས་བརྙན་ཙམ་མ་མཐོང་། །
བཀྲེས་པའི་སྡུག་བསྔལ་རེ་ཞིག་བཟོད་ནུས་ཀྱང་། །
གསེར་གྱི་གླིང་བུ་གཞན་དུ་ཤོར་བས་ཕངས། །
201



སྐྱ་ཀ་ཁྲ་མོ་ཟུང་གཅིག་འཕུར་ལྡིང་གིས། །
ལྗོན་པའི་གེལ་བའི་མགུལ་བར་རབ་འཁྱུད་ནས། }
ཨ་ཇོ་བདག་གིས་གླིང་བུའི་སྒྲ་སྙན་གྱི། །
འགྱུར་དབྱངས་སློབ་བོ་མྱུར་དུ་འཁྱོལ་ཞེས་བསྐུལ། །
གཞོན་ནུའི་བཞིན་རས་ཉ་རྒྱས་ཟླ་བའི་ངོས། །
མྱ་ངན་རི་བོང་གཟུགས་ཀྱིས་ཡོངས་བསྒྲིབས་ཏེ། ། །
གླིང་བུ་ཁྭ་ཏ་ནག་པོས་བསླུས་ཟིན་པས། །
ཁྱོད་ཀྱི་འདུན་པ་སྐོང་ཐབས་བྲལ་ཞེས་སྨྲས། །
སྐུ་ཀས་མགྲིན་པ་དཀྱོགས་ནས་ལྟ་བཞིན་དུ། །
ཨ་ཇོ་ཨ་ཇོ་ཁྭ་ཏ་གང་ལ་འཕུར། །
གསེར་གྱི་གླིང་བུ་ཇི་ལྟར་བསླུས་པ་ཡིན། ། །
མ་གསང་མ་གསང་དྲུང་གཏམ་ཤོད་ཅེས་སྨྲས། །
གཡོ་ཅན་ཁྭ་ཏས་བདག་ལ་རྒྱགས་བྲོ་ཞིག །
ལེན་པའི་གཏང་རག་དོད་དུ་གླིང་བུ་མཆོག །
རེ་ཞིག་གཡར་ཀྱང་ད་ནི་ཝ་སྐྱེས་ལ། །
ཤ་གཟུག་སྤྱད་པའི་དཔེ་རུ་སོང་བ་ཤེས། །
སྐྱ་ཀ་ཁྲ་མོས་མྱ་ངན་མ་བྱེད་དང༌། ། །
ཁོ་བོ་ནགས་དང་རི་ཀླུང་ཐམས་ཅད་ལ། །
མཆུ་ནག་ཁྭ་ཏ་འཚོལ་རྟོག་བྱེད་པ་དང་། །
202



ཁྱོད་ཀྱི་གཅེས་ནོར་ལེན་དུ་འགྲོ་ཞེས་སྨྲས། །
སྐྱ་ཀ་ཁྲ་མོ་འ ཕུར་ལྡིང་རླུང་ཤུགས་ཀྱིས། །
གཡུ་ཞུན་བྱུགས་འདྲའི་ནེའུ་གསིང་ལ་སླེབས་ཚེ། །
བྱིའུས་དྲངས་པའི་ཕུན་ཚོགས་རོ་བརྒྱའི་ཟས། །
ཁྭ་ཏས་བག་མེད་ལོངས་སུ་སྤྱོད་པ་མཐོང་། །
བག་ཚའི་གོས་དང་བྲལ་བའི་ཁྭ་ཏ་ཡིས། །
བཟའ་བཏུང་ལོངས་སུ་སྤྱད་པས་ཡིད་ཚིམས་ཤིང༌། །
གསིང་ལ་མཆུ་ནག་བྱི་དོར་བྱས་པའི་རྗེས། །
སླར་ཡང་གླིང་བུ་རོལ་མོ་ཅི་དགར་འཁྲོལ། །
རྒྱུད་མངས་དབྱངས་ལས་ལྷག་པའི་གླིང་བུའི་སྒྲ། །
བྱིའུའི་ཐོས་ཆུང་རྣ་བར་ལྷུང་བའི་ཚེ། །
དགའ་བའི་སྒྲོ་སྤུ་ལིང་ལིང་གཡོ་བ་དང་། །
ལན་བརྒྱར་གསན་ཡང་ཆོག་ཤེས་མེད་ཉམས་སྟོན། །
གཡོ་ཅན་ཁྭ་ཏས་རེ་ཞིག་གར་མཁན་མའི། །
མཛེས་ཉམས་སྟོང་གི་སྤུན་ཟླར་རྫུ་བག་གིས། །
གླིང་བུ་འཁྲོལ་བ་དལ་བུས་མཚམས་བཞག་སྟེ། །
དབུགས་དབྱུང་དོན་དུ་གཉེར་བའི་ཐབས་ལ་བྲེལ། །
ཀ་ལ་པིང་ཀ་གཞན་གསོས་བུ་དག་ཀྱང་། །
ཁོ་བོའི་དགེ་ཕྲུག་ལགས་སོ་བྱིའུ་རྣམས། །
203



བདག་གིས་མགྲིན་པའི་རྫ་རྔ་བརྡུང་ལུགས་དེར། །
བསླབ་པར་འོས་ཞེས་ཁྭ་ཏས་ཁ་ཕོ་བསྒྲགས། །
ཁྭ་ཏས་དྲེགས་པའི་གད་རྒྱངས་སྒྲོག་པ་ལ། །
གཡུ་མདོག་ལོ་མའི་ལྡིང་ཁང་ཉམས་དགའ་བར། །
གསན་པའི་སྐྱ་ཀ་ཁྲ་མོ་དབང་མེད་དུ། །
ཁྲེལ་བའི་བཞད་གད་སྒྲ་ཡིས་ས་གསུམ་འདར། །
མཚན་སྙན་ཅོད་པན་ཕྱོགས་སུ་མ་འཛུམ་ཞིང་། །
གཡོ་སྒྱུའི་འདབ་ཕྲེང་ཡོངས་ལྕིའི་བྱ་ཁྭ་ཏས། །
སྐྱ་ཀ་ཁྲ་མོའི་ཞལ་དཀྱིལ་རི་བོང་ཅན། །
ལྟ་ལ་ངོ་ཚའི་པད་མོ་ཟུམ་པར་གྱུར། །
ཀྭ་ཡེ་ཁུ་ཏ་ཁྱོད་ཞལ་ས་འཛིན་ལས། །
འཆལ་གཏམ་རྙོག་ཆབ་ཇི་འདྲ་འབབ་ལགས་སམ། །
ཞེས་པའི་དྲི་བ་སྨྱུག་མའི་ཉག་ཕྲན་གྱིས། །
སྙིང་ལ་བསྣུན་པས་མ་བཟོད་འཁུན་སྒྲ་འབྱིན། །
སྔ་དྲོར་མཐོ་བ་རི་གསུམ་རྩེ་ལ་མྱུལ། །
ཕྱི་དྲོར་དམའ་བ་ལུང་གསུམ་མདོ་ལ་འཁྱམས། །
ཁྲེལ་འདས་ཁྱོད་ཀྱིས་གཞན་གྱི་ཡོན་ཏན་ནོར། །
བརྐུས་ཏེ་གཞན་ལ་བྲིན་འདིར་དགོད་རེ་བྲོ། །
སྒྲིབ་བྲལ་བག་ཚའི་རླུང་ཤུགས་དྲག་པོའི་མཐུས། །
204



སྙིང་གི་དབང་བོའི་འཁྲི་ཤིང་རབ་གཡོས་ཤིང༌། །
སྒྲོ་གཤོག་ཕྲེང་བའི་ལོ་འདབ་ཀུན་བསྐྱོད་པའི། །
ཁྭ་ཏའི་མགོ་བོ་ཁུར་གྱིས་ནོན་ལ་ལྟོས། །
གཏི་མུག་ཁུང་བུར་སེམས་གནས་བདེ་བའི་རོར། །
རྗེས་ཆགས་གཡོ་སྒྱུའི་དུག་གིས་གཅེས་པའི་སྲོག །
བསྲུང་འདོད་རྫུན་གཏམ་སྨྲ་མཁས་བྱ་ཁྭ་ཏ། །
སྟག་ཤུན་ཝ་མོའི་གོས་སུ་བཀླུབས་པ་འདྲ། །
བླང་དོར་གནས་ལ་རྨོངས་པས་བྱོལ་་སོང་བཞིན། །
ཁྲེལ་གཞུང་བྲལ་བས་ལྕེ་ནག་དུག་ཅན་སྦྲུལ། །
གཡོ་སྒྱུ་ལྡན་པས་ཝུར་མཚུངས་བྱ་ཁྭ་ཏའི། །
རང་མཚང་མ་ལུས་མཐིལ་ནས་ཡོངས་སུ་བརྟོལ། །
དེའི་ཚེ་གཡོ་སྒྱུར་རིང་ནས་རབ་གོམས་ཤིང་། །
གཞན་ལ་འཕུང་བྱེད་ལྟས་ངན་ཁྭ་ཏ་ཡིས། །
ཕ་རོལ་ཁྲོས་པའི་སྡང་མིག་སྟོང་གི་མདའ། །
སྙིང་ལ་ཕོག་པ་མ་བཟོད་འབྲོས་པར་རྩོམ། །
འཕུར་བྱེད་དྲི་བཞོན་ཤུགས་འཆང་སྐུ་ཀ་ཡིས། །
ཁྭ་ཏའི་རྗེས་ཟིན་ཀླད་ཆེན་སྐྱི་རིམ་ལ། ། །
མཆུ་གྲིས་བསྣུན་ཚེ་ཟུག་རྔུ་མ་བཟོད་པར། །
ཝ་ཝའི་སྨྲེ་སྔོགས་རང་དབང་མེད་པར་ཐལ། །
205



རིན་ཆེན་གསེར་གྱི་གླིང་བུ་མཆུ་སྒོ་ནས། །
མཚར་སྡུག་ནོར་འཛིན་བུ་མོའི་ཕང་བར་ལྷུང༌། །
སྐྱ་ཀ་ཁྲ་མོས་སྡེར་མོ་བརྐྱངས་པའི་མཐུས། །
ཉེར་བཟུང་གཞོན་ནུར་འབུལ་ཕྱིར་མཁའ་ལ་ལྡིང༌། །
བག་ཡོད་གོས་ཀྱིས་མ་ཁེབས་སྒྲེན་མོའི་བྱ། །
ཁུ་ཏ་མི་མེད་དབེན་པའི་ཡུལ་དུ་བྲོས། །
ཁྲེལ་གཞུང་གུར་ཀུམ་གཞོན་ནུའི་མེ་ཏོག་ཕྲེང་། །
འཛུམ་པའི་སྐྱ་ཀ་གཞོན་ནུའི་དྲུང་དུ་བསྐྱོད། །
དེ་རྗེས་མཚར་སྡུག་བྱིའུའི་འཁོར་ཚོགས་ཀྱིས། །
ཁྭ་ཏའི་སྐྱོན་མཚང་མངོན་སུམ་མཐོང་གྱུར་ནས། །
རྫུན་གཏམ་དབྱངས་སུ་ལེན་པའི་བྱ་ཁྭ་ཏའི། ། །
སྐད་འཛེར་གྲེ་དབྱངས་སྔོན་ལས་མ་འདས་ཟེར། །
སྟོང་གཏམ་རྗོད་བྱེད་རྣམ་བཀྲ་དབང་བོའི་གཞུ། །
དོན་གྱི་སྙིང་བོར་རེག་ཚེ་སྟོང་བའི་གཟུགས། །
བདེན་དོན་གཟུང་དུ་མེད་པའི་རྫུ་འཕྲུལ་ལ། ། །
ཡིད་སྨོན་བྱེད་པས་བདག་ཅག་བསླུས་སོ་ཟེར། །
དེ་ནས་ཡིད་འོང་ནགས་བྱིའུ་ཚོགས་རྣམས་ཀྱང་། །
གཞུང་བཟང་སྐྱ་ཀ་ཁྲ་མོའི་རྗེས་བསྙེགས་ཏེ། །
སྙན་པའི་དབྱངས་ཀྱི་བདག་ཉིད་གཞོན་ནུ་དེའི། །
དྲུང་ལ་དགའ་བས་གཤོག་རླབས་བསྒྱུར་ཏེ་ཐལ། །
206



རྩྭ་ཐང་།
གཅིག
རྩྭ་ཐང་ལགས། ཁྱོད་ཀྱི་མུ་མཐའ་བྲལ་བའི་བྲང་གཞུང་ནས།
གཡུ་ཡི་རླབས་ཕྲེང་འཕྱུར་བ་མཐོང་ཐེངས་རེ་རེར།
ངའི་རྟོག་པའི་སོར་རྩེ་ཡིས་བསྐུལ་བའི་སེམས་ཀྱི་པི་ཝང་ལས།
དྲན་སྣང་གི་དབྱངས་རྟ་དང་སྡེབ་པའི་སྒྲ་སྙན་ཞིག
ཕ་རོལ་གྱི་རི་ལ་བྲག་ཅ་འཁོར་བཞིན་གྲོགས།
ཞོགས་པའི་དུས་སུ།
སྦྲ་འདབས་སུ་འབྲི་མོ་བཞོ་བའི་འབྲོག་མོ་རྣམས་ཀྱིས།
དགོ་དགོ་ཟེར་བའི་དབྱངས་སྙན་མཚམས་སྤྲིན་གྱི་ཀློང་དུ་འཕུར།
བསིལ་རླུང་གི་ཁྲོད་དུ་བྱིས་པ་རྣམས་ལུ་གུ་དང་མཉམ་དུ་རྩེད་འཇོར་རོལ།
ལུག་ཁྱུ་ཡི་ཁྲོད་དུ་རྫི་བོ་རྣམས་རྟ་ལ་ཞོན་ནས་གླུ་གཞས་ལེན།
འཇིག་རྟེན་གྱི་བདེ་སྐྱིད་མཐའ་དག་ཁོ་ཚོའི་འཛུམ་ཀོང་དུ་འཁྱིལ་འདུག
གཉིས།
རྩྭ་ཐང་ལགས། ཁྱོད་ནི་ཉི་ཟེར་གྱི་འོག་ ཏུ་ ཤི་ནས་ས་སྨྱུག་གི་གོས་ཀྱིས་
བཏུམས་པས།
207



ལུས་སྟེང་དུ་བཞད་པའི་མེ་ཏོག་གི་རྒྱུན་ཆ་རྣམས་ཀྱང་དྲག་རླུང་གི་པང་
ནས་སིལ་བུར་ཐོར།
གླུ་སྒྲ་དང་དགོད་སྒྲ་ཁ་སང་གི་གཏམ་རྒྱུད་ཀྱི་ཁྲོད་དུ་ལུས་ཤིང་།
ཞབས་བྲོ་ཡི་རྡོག་སྒྲ་དེ་ཡང་གནའ་དུས་ཀྱི་ལྷ་སྒྲུང་གི་ཁྲོད་དུ་གྲགས་པས།
མི་ཡུལ་གྱི་གནས་ཚུལ་་ལ་འགྱུར་བ་བྱུང་ནས་རྩྭ་ཐང་གི་ལང་ཚོ་ཉམས་པ་
མཚོན།
གཡང་དཀར་ལུག་ཁྱུ་རྣམས་ཞི་བདེ་ཡི་ལམ་དུ་ཞུགས་ནས་བདེ་སྐྱིད་ཀྱི་
ཕྱོགས་སུ་འགྲོ་བའི་ཚེ།
རླུང་དམར་གྱི་གསེབ་ནས་ཡོང་བའི་སྤྱང་ཚོགས་ཀྱིས།
གློ་བུར་དུ་སྔར་མཐོང་མ་མྱོང་བའི་དུར་སའི་ཕྱོགས་སུ་དེད་པ་ན།
རྩྭ་ཐང་དེ་བདག་པོ་མེད་པའི་དབེན་པ་ཞིག་ལ་གྱུར་ཤུལ་དུ།
དམར་ལ་དགའ་བའི་རོ་ཟན་རྣམས་འདུ་འགོད་རྩེན་བཞིན་འདུག་ཀྱང་།
དཀར་འཁྱུག་གེར་ས་ལ་བརྡལ་བའི་རུས་པ་དང་། །
དམར་ཆིལ་ལེར་ཐང་ལ་འཁྱིལ་བའི་ཟུངས་ཁྲག་ཀུན།
ད་ལྟའི་གཏམ་རྒྱུད་ཀྱི་ཁྲོད་ནས་མཐོང་ཐུབ་ན་ཡང་།
གསང་བའི་ལོ་རྒྱུས་ཀྱི་བག་མར་བརྫངས་ཡོད།
གསུམ།
རྩྭ་ཐང་ལགས། ཁྱོད་རང་ནམ་ཡིན་ཡང་།
ཁ་སང་དང་དེ་རིང་གི་བར་དུ།
བདེ་སྡུག་གི་འཚོ་བ་རྒྱབ་ཏུ་ཁུར་ཏེ།
དུས་རབས་ཀྱི་རྟ་ལ་ཞོན་ནས།
འབྱུང་འགྱུར་གྱི་ཕྱོགས་སུ་འ གྲོ་བཞིན་ཡོད།།
208



སྐྱིད་སྡུག་འདྲེས་མའི་ཟློས་གར།
གཅིག
དབྱར་གྱི་ལང་ཚོ་རྒྱས་པའི་གསེར་ལྡན་མའི། །
རྒྱུན་དུ་དངོམས་པའི་མཚར་སྡུག་མེ་ཏོག་ཀུན། །
ལྡེམ་ལྡེམ་གར་དུ་རྩེན་པའི་སཱ་ལའི་ལྗོངས། །
སུམ་རྩེན་ཡུལ་གྱི་རྗེས་སུ་རྐང་པ་འཇོག །
ལང་ལིང་གཡོ་བའི་སྤྲིན་གཞོན་གྱིས་འཁྱུད་པའི། །
མཐོ་མཐོ་ས་འཛིན་ལྷུན་པོའི་ཕང་བ་ན། །
རི་སྐྱེས་བག་ཕེབས་རྩེད་འཇོས་བྲེལ་་བ་ཡི། །
སཱ་ལའི་ལྗོངས་ཀྱིས་དྲི་བའི་སྐལ་བཟང་འ ཕྲོག །
ལྗོན་ཤིང་ཉམས་འགྱུར་གར་ལ་རོལ་པའི་ནགས། །
ཁོར་ཡུག་མཛེས་པའི་རྒྱན་དུ་འཁྲིགས་པའི་ཀློང༌། །
དཔྱིད་ཀྱི་ཕོ་ཉ་སྟོང་གིས་བཀྱེ་བའི་གླུ། །
སིལ་སྙན་རོལ་མོ་དག་གི་དགྲ་ཟླར་བྱེད། །
ཆལ་ཆིལ་རླབས་ཕྲེང་གར་སྟབས་སྒྱུར་བ་ཡི། །
ལྷུང་ལྷུང་དལ་བུར་འབབ་པའི་ཉལ་འགྲོ་མ། །
209



དལ་དལ་གཡས་སུ་འཁོར་ནས་བཞུར་བ་ནི། །
དཀར་དཀར་དངུལ་འབྲུག་ས་ལ་རྒྱུ་བ་བཞིན། །
རྙོག་བྲལ་ཡན་ལག་བརྒྱད་ལྡན་མཚོ་དང་རྫིང་། །
རྫིང་བུར་རླབས་ཀྱི་ཕྲེང་བ་འཛུམ་པའི་ངོགས། །
ངོགས་སུ་ཁྲུས་ལ་འཇུག་པའི་འདབ་ཆགས་ཀུན། །
ཀུན་དགའི་གདངས་སྙན་སྒྲོག་པ་རྣ་བའི་དཔྱིད། །
སྔོ་བསངས་ལྷ་ལམ་གོ་སྐབས་འཕྲོག་བྱེད་པའི། །
མརྒད་འོག་པག་བཀླུབས་པའི་སྤང་ལྗོངས་ཀྱི། །
ཕྱོགས་དང་ཕྱོགས་མཚམས་ཁེབས་པའི་རྐུང་བཞིའི་ཁྱུས། །
རྒྱུ་སྐར་བུ་མོའི་གྲངས་ལ་འཕྱ་ཞིང་དགོད། །
རྫི་བོས་སྙན་འགྱུར་གླུ་གཞས་ལེན་པའི་དབྱངས། །
ཕྱོགས་ཀྱི་འཁོར་ལོར་ཡོངས་སུ་རྫོགས་པའི་ཚེ། །
ལུས་ཅན་སྤྲོ་བས་མྱོས་པ་ལྟ་ཅི་སྨོས། །
སེམས་མེད་མེ་ཏོག་དགའ་བས་འཛུམ་དཀར་རྒོད། །
སྟོན་གྱི་དུས་བཟང་དལ་བུར་སླེབས་པའི་ཚེ། །
འབྲས་བཟང་ཁུར་གྱིས་དུད་པའི་སྙེ་མ་རྣམས། །
རབ་དགའི་གར་དུ་རྩེན་པས་སྲིད་གསུམ་གྱི། །
རྫོགས་ལྡན་ལོངས་སྤྱོད་མགྲོན་དུ་འགུགས་པ་འདྲ། །
རིན་ཆེན་གཏེར་བརྒྱུས་ཡོངས་སུ་ཕྱུག་པ་དང་། །
2f0



དུས་བཞིར་དྲོ་གྲང་སྙོམས་པའི་གངས་ལྗོངས་ཀྱི། །
དགེ་མཚན་དཔལ་ལ་སྲེད་པའི་འཆི་མེད་སྟོང༌། །
འགྲམ་མཆུ་ལྡང་བ་ཆུ་བོའི་གཏེར་དུ་གྲུབ། །
ས་ལ་ཁང་བཟང་རྣམ་པར་བཀྲ་བ་ནི། །
ངོ་མཚར་བཀོད་པས་རབ་མཛེས་སྐབས་གསུམ་གྲོང་། །
འཆི་མེད་གནས་སུ་གཏན་སྡོད་སུན་པ་ན། །
སྐར་མདའི་ཟོལ་གྱིས་ས་ལ་བབས་པ་འདྲ། །
ལྔ་རིག་གཙུག་ལག་གཟི་བྱིན་འབར་བའི་མཛོད། །
བྱིན་རླབས་གཏེར་དུ་བརྡོལ་བའི་དགོན་པའི་གྲྭ། །
ས་སྐྱོང་བདག་པོ་བཞུགས་པའི་ཕོ་བྲང་རྣམས། །
རྣམ་པར་རྒྱལ་བའི་ཁང་བཟང་ལས་ཀྱང་བརྗིད། །
ནམ་ཡང་འཛད་མེད་ལེགས་བཤད་སྐྱེས་ཀྱི་མཆོག །
བློ་གསལ་དོན་གཉེར་ཅན་ལ་སྦྱིན་པ་ཡི། །
སྙན་གྲགས་འབྲུག་སྟོང་ལྡིར་བའི་མཁས་པ་ཀུན། །
སྟོན་མཚན་རྒྱས་པའི་མཁའ་ཡི་སྐར་ཚོགས་བཞིན། །
འཇིགས་མེད་གད་རྒྱུངས་ང་རོའི་སྒྲ་གཅིག་གིས། །
ཕས་རྒོལ་གླང་པོ་སྟོང་ཕྲག་བསྐྱེལ་བ་ཡི། །
འཁོར་གསུམ་དོ་ཤལ་འཆང་བའི་ཕོ་རྒོད་ཀུན། །
འདབ་བརྒྱའི་ཚལ་གྱི་མེ་ཏོག་བཞད་པ་ལྟ། །
211



སྟོན་ཟླ་བྱེ་བའི་དཔལ་འཕྲོག་ཞལ་གྱི་ཁྱིམ། །
འཛུམ་པ་ཙམ་གྱིས་འདོད་ལྡན་སྐྱེ་བོའི་ཡིད། །
དབང་མེད་འགུགས་པའི་མཚར་སྡུག་བུ་མོ་རྣམས། །
དྲི་ཟའི་ལྷ་མོ་ས་ལ་བྱོན་དང་མཚུངས། །
མི་མང་ཚོགས་པའི་སྲང་ལམ་གཡས་གཡོན་ན། །
ཚོང་ཟོག་རྣམ་སྲས་མཛོད་ཀྱི་ཟླར་གྱུར་པ། །
བཤམས་པར་སྐྱེ་བོ་ལང་ལོང་འདུ་འགོད་ནི། །
རྒྱ་མཚོའི་རྦ་རླབས་གཡོ་བའི་རྗེས་སུ་མཐུན། །
སྣ་ཚོགས་མེ་ཏོག་བཞད་པའི་དགལ་ཚལ་དུ། །
སྐྱེ་རྒུས་ཕན་ཚུན་ལག་སོར་དམ་འཁྱུད་ཅིང་། །
ཉམས་ལྡན་སྟོང་གི་ཞབས་བྲོ་རྩེན་པ་དང་། །
དགའ་བའི་གླུ་སྒྲས་ས་ཕྱོགས་ཕ་མཐར་ཁྱབ། །
ཞིམ་མངར་བཅུད་དུ་རྫོགས་པའི་ནས་ཀྱི་ཆང་། །
ཉམས་སུ་མྱོང་བའི་རྒད་པོ་རྣམས་ཀྱི་ཞལ། །
དམར་མདངས་རྒྱས་པའི་འཛུམ་གྱིས་ཕན་ཚུན་ལ། །
གླེང་མོལ་དགའ་སྟོན་འགྱེད་པ་འདི་ཀོ་སྐྱིད། །
ཨེ་མ་རྫོགས་ལྡན་ལོངས་སྤྱོད་གསར་བ་དང༌། །
ཟད་མེད་ཆར་དུ་འཇོ་བའི་བདེ་སྐྱིད་གཏེར། །
འདོད་པ་ཇི་བཞིན་རོལ་བའི་སཱ་ལའི་ལྗོངས། །
སྲིད་པའི་དགེ་མཚན་གཅིག་ཏུ་བསྡུས་པ་བཞིན། །
212



གཉིས།
ཀྱི་ཧུད་རིག་གནས་གསར་བརྗེ་ས་སྲོས་ཀྱིས། །
གངས་ལྗོངས་བདེ་སྐྱིད་རྟ་ལྗང་ནུབ་རིར་བསུས། །
བདུད་བཞིས་འཇིགས་རུང་བཞད་གད་སྒྲོག་པའི་ཚེ། །
དགེ་མཚན་ཅང་མེད་སྟོང་བའི་དབྱིངས་སུ་བྲོས། །
རི་ཀླུང་ཁ་བའི་རྡུལ་གྱིས་ཡོངས་ཁེབས་ཤིང༌། །
ལུས་ཅན་གྲང་བའི་སྤུ་ལོང་འདར་བའི་ཚེ། །
ཀུན་དགའི་དཔལ་སྟེར་དཔྱིད་ཀྱི་བོད་ལྗོངས་འདི། །
ཉམས་མི་དགའ་བ་གཤིན་རྗེའི་ཚལ་དུ་གྱུར། །
ཟབ་རྒྱས་ལེགས་བཤད་གླེགས་བམ་མཐོར་བརྩེགས་པ། །
རི་རྒྱལ་ལྷུན་པོའི་དཔལ་ལ་ཅོ་འདྲི་བ། །
བསྲེག་པའི་མེ་ལྕེ་མཁའ་ལ་འཕྱུར་བ་ན། །
རྒོད་མ་ཁ་ཡང་འཇིགས་ནས་ཡིབ་པར་རྩོམ། །
ངོ་མཚར་བཀོད་པའི་བསམ་གཏན་ཁང་བཟང་ཀུན། །
ཤུལ་མེད་བརླགས་པ་དོན་དུ་གཉེར་བའི་ཚེ། །
ཆུ་གཏེར་བུ་མོ་ཕངས་པའི་རྣམ་འགྱུར་གྱིས། །
མཚོ་རླབས་དཀར་པོ་ཁྱེར་ནུས་བཏུམས་པ་བཞིན། །
རབ་མཛེས་ལྭ་བ་སྟོང་གི་ཕུ་རུང་དང༌། །
ཡིད་འཕྲོག་བུ་མོ་འབུམ་གྱི་ལན་བུ་དག ། །
213



སྔོན་ཐོན་མི་རིགས་སློབ་ཅེས་བསྐུལ་དང་ལྷན། །
རྩ་ནས་གཅོད་པའི་ཟང་ཟིང་ཅི་ཡང་བཟོས། །
འབྱོར་ལྡན་གཞན་གྱི་རྒྱུ་ནོར་མ་བརྐུས་ཤིང་། །
ཁྲིམས་འགལ་བགྱི་བ་ཉམས་སུ་མ་བསྟར་བར། །
མཁྱེན་ཡངས་རིག་པའི་དཔའ་བོ་གྲངས་མེད་ཅིག།
དོན་མེད་བཙོན་རྭའི་ནང་དུ་བཅུག་འདིར་སྐྱོ། །
དམངས་ལ་བརྩེ་བ་མི་ལྷོད་འགོ་ཁྲིད་དང་། །
དགྲ་ལ་ཞེ་སྡང་མི་ལྷོད་དཔའ་བོ་འགའ། །
ཉེས་མེད་སྐྱོན་འདོགས་བྱས་ཏེ་ཕྱི་མ་ཡི། །
གཟིགས་མོར་དྲངས་པ་འདི་ལ་ཀུན་གྱིས་ལྟོས། །
སྲིད་ན་དཀོན་པའི་རིན་ཆེན་གླེགས་བམ་དང༌། །
བཀོད་ལེགས་མངོན་པར་བརྗིད་པའི་ཆོས་ཀྱི་སྡེ། །
རིག་རྫས་གནའ་ཤུལ་རྨེག་མེད་བརླགས་པ་ལ། །
མྱ་ངན་མཆི་མ་བཞུར་བ་སུ་ཡིས་འགོག ། །
སྙན་གྲགས་སྲིད་གསུམ་ཁྱོན་ལས་བརྒལ་བ་ཡི། །
འཆད་རྩོད་རྩོམ་ལ་མཁས་པའི་དྲན་དབང་འགའ། །
དེང་སྐབས་བོད་ལྗོངས་ཚལ་དུ་མི་བཞུགས་པས། །
དྲན་པའི་གདུང་བ་རི་རབ་ལས་ཀྱང་ལྕི། །
རལ་གྲིའི་གཉེན་དུ་གྱུར་པའི་ཕོ་རྒོད་རྣམས། །
214



མི་རྟག་ལམ་དུ་བཀོད་པས་སཱ་ལའི་ལྗོངས། །
དེང་སྐབས་ཞབས་ཟུང་བསྒྱུར་བ་མི་མཐོང་བས། །
དྲན་པའི་གདུང་དབྱངས་སྒྲ་ཡིས་གནམ་ས་གཡོ། །
དཀའ་བའི་གནད་ལ་ཐུག་ཚེ་མཁས་པ་དྲན། །
གཏུམ་པོའི་དགྲ་ལ་འཕྲད་ཚེ་དཔའ་བོ་དྲན། །
དྲན་པའི་གདུང་དབྱངས་ལྷང་ལྷང་སྒྲོག་པ་འདི། །
དབྱར་གྱི་རྔ་གསང་རྒོད་པའི་སྒྲ་དང་བསྡེབས། ། །
མི་བསྲུན་བདུད་བཞི་བསྲེག་ཟ་འབར་བའི་མཐུས། །
བོད་ལྗོངས་དགེ་མཚན་ནགས་ཀླུང་བཅོམ་པའི་ཚུལ། །
རོ་འཛིན་བསྐྱོད་པའི་ལམ་ནས་བརྗོད་པ་ཡང་། །
སྨྲ་བའི་འབབ་སྟེགས་ངལ་བར་བཟོས་ལས་ཅི། །
tk) .
3
ཀྱི་ཧུད་འདས་པའི་གནས་ཚུལ་གཟུགས་བརྙན་ཀུན། །
ཡིད་ཀྱི་མེ་ལོང་དཀྱིལ་འཁོར་འཕོས་པའི་ཚེ། །
བཟོད་མེད་སྐྱོ་བ་སྟོང་གིས་གཟིར་བ་ཡིས། །
དབུགས་རིང་ནར་ཞེས་མི་འབྱིན་རང་དབང་ཅི། །
ཀྱེ་ཀྱེ་རིག་པའི་དཔའ་བོ་རྟ་བདུན་དབང་། །
རལ་གྲིའི་གཉེན་དུ་གྱུར་པའི་དཔའ་བོ་ཚོ། །
ཐུགས་ངལ་མ་མཛད་ང་ཚོ་ཕྱི་རབས་པས། །
ཁྱེད་ཚོའི་ཤུལ་རྗེས་འཛིན་པར་ཅིས་མི་བརྩོན། །
215



གསུམ།
རྣམ་སྨིན་རྒྱུད་ལ་འཁོར་བའི་ཐོག་མདའ་ཡིས། །
ཕས་རྒོལ་བདུད་བཞི་ཕྱེ་མར་འཐག་པའི་གཏམ། །
བསྒྲགས་ཚེ་མ་རུངས་དགྲ་བོ་མཐའ་ཀླས་པ། །
ཆེས་ཆེར་དངངས་པའི་སྲོག་སྙིང་ལྐོག་མར་འབྱིན། །
སྙིང་རྗེ་གཏན་ནས་མེད་པའི་བདུད་བཞིའི་དཔུང་། །
ཁྲི་ལས་ལྷུང་ཚེ་བདེ་སྐྱིད་རྟ་ལྗང་དབང༌། །
བོད་ལྗོངས་མཁའ་ན་རྒྱུ་ཞེས་ལུས་ཅན་འགས། །
བརྗོད་ལ་སྨྲ་བའི་འབབ་སྟེགས་ངལ་བར་བྱེད། །
ཐོན་སྐྱེད་འགན་འཁྲིའི་ལམ་ལུགས་གསར་བའི་དྲི། །
རང་དབང་བདག་གིར་འཛིན་པའི་ལོ་འདབ་སྟོང་། །
བོད་གསར་འཛུགས་བསྐྲུན་སྦྲང་རྩིའི་རྒྱལ་མཚན་ཀུན། །
དུས་གཅིག་སཱ་ལའི་ལྗོངས་ཀྱི་རྒྱུན་དུ་གྲུབ། །
རྫོགས་ལྡན་ལོངས་སྤྱོད་གསར་པའི་དཔལ་ཐོབ་ཅིང་། །
བདེ་སྐྱིད་མགྲོན་དུ་འགུགས་པའི་བྷོཊའི་རིགས། །
རབ་ཏུ་དགའ་ཞིང་འཛུམ་དཀར་བདོ་བ་ཡི། །
གུར་གུམ་མེ་ཏོག་ཟུང་ཞིག་བཞད་ནས་སོང་། །
མཁས་དབང་བྱེ་བའི་བོད་ཀྱི་རྩོམ་རིག་ཀུན། །
རྨད་བྱུང་སྒྱུ་རྩལ་ལམ་ནས་ཉེར་སྟོན་པ། །
216



ཞི་གཞོན་རྩེ་དགའ་རྒོད་པའི་དབང་ཕྱོགས་སུ། །
ལྷ་སའི་སྐྱིད་ཆུ་རྒྱུགས་པའི་རྗེས་སུ་མཐུན། །
དགའ་སྐྱིད་དཔལ་ལ་རོལ་བའི་རྐང་གཉིས་ཀུན། །
སྟོབས་ཀྱིས་སྙེམས་པའི་གད་རྒྱངས་སྒྲོག་དང་ལྷན། །
བོད་ལྗོངས་གསར་པ་བསྐྲུན་པའི་གཟི་བརྗིད་ལས། །
བརྩོན་པའི་ཟློས་གར་བསྒྱུར་བས་ཀུན་ཡིད་འཕྲོག །
ཨེ་མ་ད་ལྟའི་ངོ་མཚར་མ་ལུས་ཀུན། །
བླང་དོར་རྨོངས་པ་བདག་དང་བདག་འདྲ་བས། །
ངག་གི་ལམ་ནས་བརྗོད་ཀྱང་བསྐལ་བ་བརྒྱར། །
མི་ཚར་གང་གཱའི་ཀླུང་གི་ཕྱེ་མར་མཚུངས། །
རང་ཉིད་བསླུ་བའི་ཆོས་ཀུན་རིང་དོར་ཞིང༌། །
རིག་གནས་ཚན་རིག་སློབ་པ་དོན་དུ་གཉེར། །
དེང་རབས་ཅན་བཞི་མངོན་དུ་འགྱུར་བ་ལ། །
ལག་རྗེས་འཇོག་པར་འབུངས་ཤིག་མོས་མཐུན་ཚོ། །
ཕྱི་གླིང་བ་ཡི་འཚོ་བའི་གོམས་ལུགས་དང༌། །
ངོམས་མེད་ཨ་རག་འཐུང་བའི་སྤྱོད་ངན་དག །
ཕངས་མེད་རྒྱང་དུ་བོར་ནས་རིག་པའི་གནས། །
འཇུག་པའི་སྟ་གོན་གྱིས་ཤིག་གཞོན་ནུ་ཚོ། །
ཕུན་ཚོགས་རྒྱུ་ནོར་སྲིད་པའི་མེ་འབར་ཞིང་། །
217



ཕན་མེད་ཕྱོགས་རིས་ཕྲག་དོག་ཁོག་ཏུ་བརླམས། །
ཏང་ཡོན་སྤྱོད་པ་ལས་འདས་གཡོ་སྒྱུ་རྣམས། །
དོར་ནས་འབངས་ཀུན་སྐྱོངས་ཤིག་དཔོན་པོ་ཚོ། །
ཁྱེད་རྣམས་བོད་ལྗོངས་གསར་བ་བསྐྲུན་པ་ལ། །
ནོར་འཛིན་དཔལ་མོ་འདེགས་པའི་འཛིན་མའི་ལྷ་
ཆུ་གཏེ ར་ཕ་རོལ་བསྐྱོད་པའི་གསེར་གྱི་གྲུ། །
སྲོག་གི་དབང་པོ་སྲུང་བའི་ལྷ་རྗེའི་སྤུན། །
དེ་ཕྱིར་གངས་རིས་བསྐོར་བའི་བོད་ལྗོངས་འདི། །
སུམ་རྩེན་ས་གཞིའི་རྒྱུན་དུ་འཕོས་པའི་ཟླར། །
བསྐྲུན་པའི་བཀྲ་ཤིས་འཕྲིན་བཟང་རོལ་མོ་སྟོང༌། །
འཛམ་གླིང་སྐྱེ་རྒུའི་རྣ་བའི་རྒྱན་དུ་ཁྲོལ། ：
དེ་དང་དེ་འདྲའི་ཚིག་གིས་མདུན་བསུས་ཏེ། །
ས་ལ་དགེ་བཅུ་ཚང་བའི་བོད་ལྗོངས་འདི། །
ཆབ་དཔལ་རིག་གསུམ་ཡར་ངོའི་ཟླ་བ་བཞིན། །
གོང་ནས་གོང་དུ་འཕེལ་བའི་སྨོན་ལམ་འདེབས། །
218



བྱིས་པའི་དུས་ཀྱི་འབྲོག་སྐྱོང་རི་བོ།
ཀྱེ་བྱིས་པའི་དུས་ཀྱི་འབྲོག་སྐྱོང་རི་བོ་ལགས།
ཁྱོད་ཀྱི་དགོང་གའི་མཚམས་སྤྲིན་གྱི་ཀློང་དུ།
ངའི་འཕྲུལ་སྣང་གིས་གསང་བའི་གནས་མཆོག་ཅི་འདྲའི་
མང་པོ་ཞིག་བཞེངས་ཡོད་པ་རེད་ཨང་།
དེ་རིང་ཁྱེད་ལ་ཡང་བསྐྱར་མཇལ་བའི་ཚེ།
གཉིད་ཀྱིས་དུབ་འདྲའི་ཉི་མ་ན་བུན་གྱི་
དབུས་སུ་མནལ་ཞིང༌། །
བྱང་རླུང་གི་གྲང་བའི་ངར་ཁ་རབ་ཏུ་རྒོད་པས།
ཁྱེད་ཀྱི་ཐུགས་ཤིན་ཏུ་སྐྱོ་བ་དང་།
ངའི་སེམས་ཀྱང་ཧ་ཅང་སྡུག་པ་རེད།
ཨ་མའི་བྱམས་བརྩེའི་གསུང་དབྱངས་མ་ཐོས་པར།
བགྲང་བྱ་ཤིན་ཏུ་མང་པོ་ཞིག་འདས་སོང་།
ཨ་ཕའི་རབ་དགའི་དགོད་སྒྲ་མ་ཐོས་པར། །
བགྲང་བྱ་ཤིན་ཏུ་མང་པོ་ཞིག་འདས་པས།
ཡུལ་ཕྱོགས་འདིར་རྩྭ་ཡན་གྱིས་ཁེབས་ཤིང་།
ཡུལ་ཕྱོགས་འདིར་མུན་པ་ཡིས་བཟུང་ཡོད་པས།
གདོད་ནས་ཁྱིམ་མེད་པའི་འཁྱམ་པོ་ཁྱོད་རང་།
ཕྱིར་ལོག་པའི་རྒྱུ་མཚན་ཅི་ཞིག་ཡིན་ནམ།
ཁྱོད་ཀྱི་བླ་སྲོག་བཅིངས་པ་ལས་འགྲོལ་བ་ལ། །
219



དམར་རྗེན་རྗེན་གྱི་ཁྱོད་ཉིད་དགོས་པ་ཡིན།
ངོད་ཀྱི་ལ་རྒྱའི་ཚོར་བ་གཉིད་ལས་སློང་བ་ལ།
ཚ་ལམ་ལམ་གྱི་ཁྱོད་ཉིད་དགོས་པ་ཡིན།
གླིང་འདིའི་བསྟན་དགྲ་རྣམས་འདུལ་བ་ལ།
དཔའ་ངར་ངར་གྱི་ཁྱོད་ཉིད་དགོས་པ་ཡིན།
ས་མཐའ་ཡུལ་མཐའི་ཁྱིམ་དུ་བྱེད་པའི་ལྡོམ་པོ་ཁྱོད།།
ཕྱིར་ལོག་པའི་རྒྱུ་མཚན་ཅི་ཞིག་ཡིན་ནམ།
ཉི་མའི་འོད་ཟེར་མོག་མོག་ཏུ་སྣང་ཞིང་།
བྱང་རླུང་གི་གྲང་ངར་ཤ་རུས་ཀྱི་གཏིང་དུ་ཟུག་ང་ས།
བྱིས་པའི་དུས་ཀྱི་འབྲོག་སྐྱོང་རི་བོ་ཡ།
ཕྱིན་ཆད། ཁྱོད་རང་ངའི་ཕྱིར་དྲན་གྱི་སེམས་ སུ་
ནམ་ཡང་གནས་པར་ངེས།
22t]



སྟོན་དུས་ཀྱི་དགོང་ཁའི་རྩྭ་ཐང་།
ཚང་མལ་དུ་བསྙེགས་པའི་བྱེའུ་རྣམས། །
ངལ་དུབ་ཀྱིས་ཅུང་ཙམ་གདུངས་ན་ཡང༌། །
ནུབ་བཞུད་ཀྱི་རྟ་བདུན་ལ་བཅིབས་ཏེ། །
ཕྱིར་ལྡོག་པའི་གཤོག་རླབས་གཡོ་བར་བྲེལ། །
འདབ་གཤོག་གཉིས་དྲག་ཏུ་བསྐྱོད་པ་ན། །
ནུབ་བཞུད་ཀྱི་ཉི་མ་རྩྭ་ཐང་ལྷུང་། །
ལྗང་མདོག་གི་རྩི་ཤིང་ཕྲེང་བ་རྣམས། །
གསེར་སེར་པོའི་མདོག་ཏུ་འགྱུར་བར་རྩོམ། །
ཕྱུགས་རྫི་བོས་ཤུར་སྒྲ་བསྒྲགས་པ་ན། །
རྟ་འདོ་བ་ནོར་ལུག་སོགས་ཀྱི་ཁྱུ། །
ཁྱིམ་དམིགས་སུ་བཟུང་ནས་འགྲོ་བཞིན་དུ། །
འཚེར་སྐད་དང་འབའ་ལྡིར་སྙན་པར་སྒྲོག །
སྦྲ་ནག་པོའི་སྟེང་ནས་དུ་བ་འཕྱུར། །
འོ་ཇ་ཡི་དྲི་ཞིམ་ཕྱོགས་ཀུན་འཐུལ། །
སྦྲའི་འདབས་སུ་བྱིས་པ་རྩེད་འཇོར་རོལ། །
221



ཁྱིས་ཕྱུགས་རྣམས་སྲུང་བཞིན་ཟུག་སྐད་འབྱིན། །
སྟོན་དུས་ཀྱི་དགོང་ཁའི་རྩྭ་ཐང་འདི། །
སྣུམ་ཚོན་གྱི་རི་མོ་དང་མཚུངས་པས། །
སུས་མཐོང་ཡང་མིག་ལ་མཛེས་པའི་ཁར། །
ཡིད་བདེ་བའི་ཚོར་བ་ཅི་ཡང་སྟེར། །
222



གྲོགས་པོ།
ཀ་ཡེ་གྲོགས་པོ་ལགས།
ཁྱོད་ཀྱི་མུ་ཏིག་ལྟ་བུའི་མིག་གི་འོད་ཟེར་གྱིས།
ངའི་བླ་སྲོག་གི་མུན་པ་ཡོངས་སུ་བཅིལ། །
ཁྱོད་ཀྱི་བྱམས་བརྩེའི་འཛུམ་དཀར་གྱི་མེ་
ཏོག་གི་ཁྲོད་ནས།
བདག་ལ་སླར་ཡང་ཚེ་སྲོག་གསོན་པོ་ཞིག་ཐོབ།
གནམ་ས་གཡོ་བའི་འབྲུག་སྒྲ་ལྡིར་བའི་ཚེ། །
ཟུངས་ཁྲག་རྒྱུ་མཚོའི་རླབས་ལྟར་གྱེན་དུ་འཕྱུར།
སྐད་ཅིག་ཙམ་ལ་འགྲོགས་པ་ཡང་། །
བདག་གི་བསོད་ནམས་ཤིག་ཡིན་པར་རློམ།
ཀ་ཡེ་གྲོགས་པོ་ལགས།
ཁྱོད་ཀྱིས་མཁའ་ན་རྒྱུ་བའི་སྤྲིན་ཕུང་དང་། །
བར་སྣང་དབྱིངས་སུ་བཀྲ་བའི་འཇའ་ཚོན།
རི་བོའི་སྐེད་དུ་ཉལ་བའི་སྨུག་པ་བཅས་
ལ་བལྟར་མི་རུང་སྟེ།
དེ་དག་ནི་སྐད་ཅིག་ཙམ་ཡང་མི་སྡོད་
པར་འགྱུར་བའི་ཆོས་ཅན་ཡིན་པས།
སེམས་ཤིན་ཏུ་སྙི་བ་ཁྱོད་རང་།
223



དེ་ལྟ་བུའི་བསླུ་བྲིད་ཀྱིས་དབང་
དུ་འགྱུར་ག་ལ་རུང་།
ཀ་ཡེ་གྲོགས་པོ་ལགས།
ཆུ་བོའི་ཕ་རོལ་གྱི་གྲུ་གཟིངས་ལ་བློ་གཏད་
བཅོལ་མི་རུང་སྟེ།
ཆུ་བོ་རྣམས་ནི་ཤར་ཕྱོགས་སུ་ལྷུང་ལྷུང་
དལ་གྱིས་བཞུར་ཞིང་།
སྤྲིན་ཕུང་རྣམས་ནི་སྟེང་འོག་ཀུན་ཏུ་ལང་ལིང་རྒྱུ་བས།
མུན་པའི་དབུས་སུ་འཐོམས་པའི་མི་ཚེ་འདིར།
ཁྱོད་ལ་མདུན་ལམ་གསལ་བའི་སྒྲོན་མེ་
འདེགས་མི་སྲིད།
ཀ་ཡེ་གྲོགས་པོ་ལགས།
གྲང་ངར་ཆེ་བའི་མཚན་མོའི་ཟླ་འོད་འདིའི་འོག་ཏུ།
ངེད་ཅག་གངས་རིའི་མདུན་ལམ་འཚོལ་བར་འགྲོ།
ལམ་བར་དུ་ཁབ་ལྟར་རྣོ་བའི་ཚེར་མ་ཡིས།
ངེད་ཅག་གི་སྐྱི་པགས་ལ་དྲག་ཏུ་བསྣུན་པ་ལས།
རྒྱུན་ལ་ཆད་པ་མེད་པའི་ཟུངས་ཁྲག་བཞུར་
བར་ངེས།
ཀ་ཡེ་གྲོགས་པོ་ལགས།
ཟུངས་ཁྲག་ལ་ཕངས་སེམས་འཆང་བར་མི་བྱ་སྟེ།
ཟུངས་ཁྲག་དེ་སྐྱ་རེངས་ཀྱི་ཤིང་རྟར་བརྫུས་ན།
གངས་ཁྲོད་ཀྱི་སྨག་རུམ་འཇོམས་པའི་ཉི་གཞོན་
324



འདྲེན་ཐུབ་པ་དང༌།
ལམ་བར་གྱི་ལྷིང་འཇགས་དང་ཁུ་སིམ་གྱི་
གཉིད་རྣམས་དཀྲོགས་པར་ནུས།
ལྟོས་དང་། མདུན་ཕྱོགས་སུ་གཅན་
གཟན་གྱི་མཆེ་བ་གཙིགས་པ་མཐོང་ངམ།
གལ་སྲིད་ངེད་ཅག་གི་ཤ་ཁྲག་གཅན་གཟན་གྱི་བཟའ་
བཏུང་དུ་གྱུར་ན་ཡང་།
གྲང་ངར་ཆེ་བའི་མཚན་མོའི་ཟླ་འོད་འདིའི་འོག་ཏུ།
གངས་རི་དང་གངས་སེང་གི་མདུན་ལམ་འཚོལ་བར་
འགྲོ།
ལྟོས་དང་། མདུན་ཕྱོགས་སུ་རླུང་དམར་དྲག་ཏུ་
ལྡང་བཞིན་ཡོད་པ་མཐོང་ངམ། །
གལ་སྲིད་ངེད་ཅག་རླུང་འཚུབ་ཀྱིས་ཐག་རིང་དུ་བདས་ན་ཡང་།
ཞུམ་ པ་ སྤུ་ ཙམ་ མེད་ པར་ མདུན་ ཕྱོགས་ སུ་ འ གྲོ་ བར་
བརྩོན།
225



དཔོན་པོར་ཐོབ་པའི་བྱིན་རླབས།
མཁར་ཁང་པ་བརྩིགས་ནས་གྲུབ་པའི་ཉིན། །
རྟེན་འབྲེལ་གྱི་མཛད་སྒོར་ཞུགས་པའི་ཚེ། །
དངུལ་ལེགས་སྐྱེས་ནམ་མཁའི་བྱ་བཞིན་དུ། །
དཔོན་ཆེན་པོའི་ཨམ་ཕྲག་ནང་དུ་འཕུར། །
རྣམ་གྲངས་ལ་ཆོག་མཆན་བཀོད་པ་ན། །
གཤམ་ཀུང་ཟིའི་སྟོབས་ལྡན་སྦྱིན་བདག་གིས། །
དངུལ་ཁྱད་རྫས་བསྐུལ་ནས་དཔོན་པོའི་ཁྱིམ། །
ཤ་རུལ་བར་སྦྲང་ནག་འཁོར་བཞིན་རྒྱུགས། །
སོས་དལ་དུས་མ་བོས་མགྲོན་རྣམས་དང་། །
ལྷན་འཛོམས་ཀྱིས་ཤོ་རྒྱུན་འཛུགས་པའི་ཚེ། །
དངུལ་ཁེ་སྤོགས་ཐམས་ཅད་ཆུ་བཞིན་དུ། །
དཔོན་ཆེན་པོའི་ཨམ་ཕྲག་ནང་དུ་བཞུར། །
དཔོན་ཆེན་པོ་དབང་ཤེད་ཆེ་བའི་ཚེ། །
གཞུང་རྒྱུ་ནོར་སྒེར་གྱི་མཛོད་དུ་སྤུངས། །
ཁྱིམ་བཟའ་མིས་གཞུང་ཟས་ལོངས་སུ་སྤྱོད། །
226



དཔོན་ལོ་རེ་བཞིན་དུ་ཕྱུག་པོར་གྱུར། །
དཔོན་ཆེན་པོ་དབང་ཤེད་ཆེ་བའི་དུས། །
གཞུང་དངུལ་གྱིས་སྒེར་ལ་ཁང་པ་ཉོས། །
བུ་བུ་མོ་རྒྱལ་ཕྱིའི་སློབ་གྲྭར་བསྐྱལ། །
དགའ་རོགས་ལ་གོས་རྒྱན་རྩ་ཆེན་ཉོས། །
དཔོན་ཆེན་པོ་དབང་ཤེད་ཆེ་བའི་དུས། །།
དབང་ཆ་དང་རྒྱུ་དངུལ་བརྗེ་རེས་བྱེད། །
གཞུང་དབང་ཆ་ཐམས་ཅད་སྒེར་ལ་སྤྲད། །
སྒེར་རྒྱུ་དངུལ་ཐམས་ཅད་དཔོན་ལ་ཐོབ། །
དེ་ཚེ་འདིར་ཚོགས་གཉིས་སྨིན་པའི་མཐུས། །
དཔོན་ཆེན་པོའི་གོ་གནས་ཐོབ་གྱུར་པའི། །
ངོ་མཚར་གྱི་བྱིན་རླབས་ཡིན་པ་ལས། །
ལྐོག་བརྔན་པ་བླངས་པ་ག་ལ་ཡིན། །
དབང་ཆེ་བའི་དཔོན་པོའི་ལག་འོག་ནས། །
གཞུང་ལོ་རེ་བཞིན་དུ་ཇེ་དབུལ་རེད། །
འབངས་ལོ་རེ་བཞིན་དུ་ཇེ་སྡུག་རེད། །
ཁྲུལ་ལོ་རེ་བཞིན་དུ་ཇེ་མང་རེད། །
གཞུང་དབུལ་དུས་དཔོན་པོའི་ཞེ་སེམས་བདེ། །
འབངས་སྡུག་དུས་དཔོན་པོ་ཁོང་འཛུམ་ཤོར། །
22



དངུལ་མཐོང་དུས་དཔོན་པོར་ཧབ་ཤ་ལངས། །
དུས་ད་ལྟའི་དཔོན་པོ་རྣམས་ལ་ལྟོས ། ། །
དེ་ལྟ་བུའི་དཔོན་པོ་དབང་ཆེན་ལ། །
བྱིན་བརླབས་པའི་ལྷ་ཞིག་ཡོད་པ་འི་ཚེ། །
ལྷ་མ་ཡིན་བདུད་ཀྱི་སྤྲུལ་བ་ཡིན། །
བདུད་ཆོ་འཕྲུལ་བསྟན་པས་བསླུས་པ་ཡིན། །
༡28



དངུལ་མདོག་གི་རྨི་ལམ།
ངས་རེ་འདུན་གྱི་རྒྱུ་ལས་བྱུང་བའི་དངུལ་མདོག་གི་རྨི་ལམ་བདག་
ཏུ་བཟུང་ཞིང་།
རྩྭ་ཐང་ཡངས་པའི་དབུས་ཀྱི་ལམ་བུའི་ཐོག་ཏུ་ཕར་འགྲོ་ཚུར་འོང་
བྱེད་པའི་ཚེ།
བར་སྣང་དབྱིངས་ནས་ལྷོ་རུ་འཕུར་བའི་ཁྲུང་ཁྲུང་གིས་སྐད་སྙན་
གྱི་རོལ་མོ་འཁྲོལ་བ་ཐོས། །
ཕྱོགས་བཞི་ཐམས་ཅད་ནི་མུ་མཐའ་བྲལ་བ་ཞིག་ཡིན་ཞིང་།
དེ་དུས་ས་སྲོས་ཀྱི་ཕོ་ཉ་སླེབས་པ་བདག་གིས་རྟོགས་པར་གྱུར།
ངས་རེ་ འདུན་ གྱི་ རྒྱུ་ ལས་ འཕུར་ བའི་ དངུལ་ མདོག་ གི་ རྨི་ ལམ་
འཁུར་ཏེ་ཡོང་།
ས་སྲོས་ཀྱི་གྲང་ངར་ལྡང་བའི་ཁྲོད་དུ་མདུན་ཕྱོགས་སུ་སོང་ཞིང་། །
མདུན་ཕྱོགས་སུ་ས་གཞིའི་གོས་སུ་བཀླུབས་པའི་ནགས་ཚལ་དང༌།
ཕ་མཐའ་དམིགས་སུ་མེད་པའི་གྲིབ་གཟུགས་ནག་པོ་ཞིག་ཡོད་པས།
ང་རང་ཡི་མུག་གིས་གཟིར་ཏེ་ས་ལ་ཙོག་པུར་བསྡད་པ་ཡིན།
ངས་རེ་འདུན་གྱི་རྒྱུ་ལས་འཕོས་པའི་དངུལ་མདོག་གི་རྨི་ལམ་སྒྲུབ་
ཏུ་འཁུར་ཏེ། །
གྱ་གྱུར་སྐྱེ་བའི་རྩི་ཤིང་གི་གསེབ་ཏུ་ལངས་ནས།
རབ་རིབ་ཀྱི་མཁའ་ན་རྒྱུ་བའི་ཉ་གང་གི་ཟླ་བར་བལྟས་ཚེ།
229



སེམས་ཀྱི་སྡུག་བསྔལ་ བརྗོད་ པ་གསལ་ ལ་ མི་ གསལ་ བ་ཞིག་ ཐོས་
པས། །
ངས་ཅི་ཡང་མི་སྨྲ་བར་མར་གྱུར་སེམས་ཅན་ཐམས་ཅད་བདེ་ཞིང་
སྐྱིད་པའི་སྨོན་ལམ་བཏབ།
ང་རང་རེ་འདུན་གྱི་རྒྱུ་ལས་མཆོང་བའི་དངུལ་མདོག་གི་རྨི་ལམ་ལ་
ཁེན་ནས༑ །
ངལ་བས་དུབ་པའི་ཉམས་ཀྱིས་གཉིད་དུ་ཡུར། །
ཟླ་བ་ཆུ་ལྷའི་ཕང་བར་བཞུད་ན་ཡང་།
གཉིད་དུ་ཡུར་བ་རྣམས་ཀྱིས་སང་ཉིན་གྱི་སྐྱ་རེངས་ལ་རེ་སྒུག་བྱེད་
བཞིན་འདུག
230



ས་པཎ་ལ་བསྟོད་པ་དྲི་ཟའི་བུ་མོའི་
གླུ་དབྱངས།
སྙན་འཇེབས་གསུང་གི་ཆུ་སྐྱེས་ལས་ཟགས་པའི། །
ལེགས་བཤད་སྦྲང་རྩིའི་ཐིགས་པ་རེ་རེར་ཡང་། །།
ཟབ་རྒྱས་དོན་གྱི་རྐང་པ་དྲུག་པའི་ཁྱུ། །
ལྡིང་བའི་བདག་ཉིད་ཅན་དེའི་ཞབས་ལ་འདུད། །
མཁའ་ལ་སྤྱོད་པའི་ལེགས་བྲིས་བུ་མོ་འགས། །
སྙན་འགྱུར་གླུ་ལེན་མེ་ཏོག་ཆར་བསྙིལ་པའི། །
ཡ་མཚན་རྒྱ་ཆེའི་ལྟས་གྱིས་ཕྱུག་པའི་ཉིན། །
ས་པཎ་འཁྲུངས་པའི་དགའ་སྟོན་མཁའ་ལ་རེག །
བཀྲ་ཤིས་དཔལ་ལྡན་རླུང་གིས་མདུན་བསུས་ཏེ། །
རེ་བའི་དོན་ཀུན་གྲུབ་པའི་སྒྲོ་ལྡན་འབུམ། །
འཆི་མེད་ཁྱིམ་ལ་གཤོག་རྩལ་ངོམ་པ་ན། །
མཚན་བཟང་མགྲིན་པའི་རྫ་རྔ་སྙན་དགུ་རྡུང་། །
ལྷ་ཡི་སྲས་ཁྱོད་སོ་སྐྱེའི་སྤྱོད་ཡུལ་ལས། །
འདས་པའི་ཡོན་ཏན་བསོད་ནམས་ཕུང་པོའི་གཏེར། །
ཡངས་པའི་འཇིག་རྟེན་ཁྱོན་ལ་ཤོང་དཀའ་བའི། །
གྲགས་སྙན་སྒྲ་ཡིས་ས་ཕྱོགས་ཕ་མཐར་ཁྱབ། །
21



སྐུ་ན་ཕྲ་ཡང་བཅུ་ཕྲག་རིག་པའི་གནས། །
སྤྱན་ཟུར་གློག་གི་ཟློས་གར་སྒྱུར་ཙམ་གྱིས། །
མཁས་དགུའི་གཙུག་ལ་རྐང་རྟེན་འཆའ་མཐོང་ཚེ། །
དྲང་སྲོང་ཕུར་བུ་སྐྲག་ནས་འདར་བ་འཛིན། །
དགེ་བསྙེན་སྡོམ་པའི་རྒྱལ་མཚན་ཕྲག་བླངས་ཤིང༌། །
ངུར་སྨྲིག་གོས་ཀྱིས་སྐུ་ལུས་མཛེས་པའི་དུས། །
ལེགས་བཤད་ཀུན་དགའི་དཔལ་དུ་སྤེལ་བའི་སྒྲ། །
དཔྱིད་ཀྱི་ཕོ་ཉའི་གླུ་དང་ལྷན་ཅིག་སྙན། །
སྒྲ་རིག་ཉི་མ་གཟི་བྱིན་འབར་བའི་གཏེར། །
གཏན་ཚིག། ས་རིག་པའི་ཟླ་བ་བདུད་རྩིའི་མཛོད། །
བཟོ་བ་རིག་པའི་རྒྱུ་སྐར་དོ་ཤལ་ཕྲེང་། །
ཆབས་ཅིག་ཁྱོད་ཐུགས་མཁའ་ལ་རྣམ་པར་བཀྲ། །
གསོ་རིག་གསེར་མིག་འཁྱུག་པའི་གར་རྩེན་ཞིང་། །
ནང་རིག་རླབས་ཀྱི་མེ་ཏོག་རྒོད་པའི་མཚོ། །
ཁྱོད་ཐུགས་འཛིན་མའི་སྣོད་དུ་འཁྱིལ་བའི་མཐའ། །
མ་ཁེབས་ནམ་མཁའི་རང་མཚང་སྟོན་ལ་བྲེལ། །།
འཆད་པའི་ལྗགས་རྩེ་པད་མའི་རླབས་གཡོ་བཞིན། ༈
ལེགས་བཤད་སྦྲང་རྩི་ཆར་དུ་ཕབ་པའི་རྒྱུན། །
སྐལ་བཟང་ཕྲ་མ་ར་ཡི་དགའ་སྟོན་དཔལ། །
232



སྤེལ་ཁྱོད་དཔག་བསམ་ལྗོན་པར་ཡང་དག་མཚུངས། །
ཀུན་ལས་ཁྱད་འཕགས་གྲགས་སྙན་སྤྲིན་གྱི་སྒྲ། ། །
རྒྱ་མཚོའི་མཐའ་ཀླས་ས་ཡི་དཀྱིལ་འཁོར་དང༌། །
ཕྱོགས་ཀྱི་བུ་མོའི་རྣ་ལུང་བཀོད་པའི་དབྱངས། ། །
འཕྲོག་བྱེད་དགའ་བོ་འབོད་པའི་ཕོ་ཉར་བརྫངས། །
རྩོད་པ་སེང་གེ་ཁྲོས་པའི་གད་རྒྱངས་ཀྱིས། །
ལྟ་ངན་འཕྲོག་བྱེད་ལག་ལྡན་བསྐྱེལ་པའི་ལྕི། །
མ་ཐེག་དབྱིག་གི་བློ་གྲོས་ཆུ་སྲིན་གྲོང་། །
དཔྱང་སྙམ་སྐྱོ་བའི་མཆི་མའི་ཆབ་རྒྱུན་འབྲུབ། །
རྩོམ་པའི་ལག་སོར་འདུ་འགོད་རྩེན་པའི་མཐུས། །
ཟབ་རྒྱས་དོན་ཀུན་ཡི་གེར་བསྐྲུན་པའི་གཟུགས། །
ཁ་དོག་སྣ་ལྔའི་འཇའ་ཚོན་སྤྲུལ་མཐོང་ནས། །
བརྒྱ་བྱིན་དབང་པོའི་གཞུ་ལ་གུས་པ་ལྷོད། །
ཁྱོད་སྐུ་དྲི་མ་བྲལ་བའི་ཁྱབ་འཇུག་གནས། །
ཐུགས་རྗེ་ཉི་ཟེར་འབར་བས་གངས་ཅན་གྱི། །
བུ་སློབ་པད་ཚལ་སྐྱོང་བའི་ལྷག་བསམ་དཀར། །
སྟོན་ཀའི་སྤྲིན་གྱི་ཕུང་པོར་ལན་བརྒྱར་འགྲན།
གསུང་དབྱངས་སྙན་པའི་ཟླ་བའི་བསིལ་ཟེར་གྱིས། །
ལོག་རྟོག་རྒྱུ་སྐར་ཕྲེང་བ་ཟིལ་མནན་ནས། །
233



བློ་རིག་ཨུཏྤལ་གྲོལ་བའི་མཛད་འཕྲིན་གྱི། །
རི་མོ་ཀུན་གསལ་འགྲམ་པའི་ཁྱོན་ལ་བྲིས། །
མཁྱེན་དཔྱོད་རྩལ་གྱིས་སྐབས་གསུམ་དབང་པོའི་མཛོད། །
བསིལ་ལྗོངས་ས་ཡི་ཐིག་ལེར་དྲངས་པའི་མིང་། །
རིག་གནས་གཙུག་ལག་ཅེས་བྱར་གྲགས་པའི་གཏམ། །
འཆི་མེད་ལྷ་རྣམས་གླེང་བའི་ཅ་ཅོ་སྒྲོག །
རྗེ་ཁྱོད་ཆོས་ལུགས་སྤེལ་བའི་རྔ་བོ་ཆེ། །
དག་པའི་ཞིང་གི་བར་དུ་རྡུང་བ་ན། །
ཤཱཀྱ་ཐུབ་པ་དགྱེས་པའི་ཞལ་གྱི་འཛུམ། །
རྟ་ལྗང་འོད་དང་འགྲོགས་ནས་ས་ལ་སྤྲོ། །
རིན་ཆེན་གསེར་གྱི་ལྷུན་པོ་བརྩེགས་པའི་སྐུ། །
སྣ་ཚོགས་ཤེས་བྱའི་ནོར་གྱིས་ཕྱུག་པའི་ཐུགས། །
དྲི་ཟའི་འཇིག་རྟེན་ཡོངས་སུ་རྫོགས་པའི་གསུང་། །
རྒྱུན་དུ་ཐོབ་པ་ཁྱོད་འདྲ་རེ་རེ་ཙམ། ། །
ནམ་ཞིག་ཧོར་གྱི་ཡན་ལག་བཞི་ལྡན་དཔུང་། །
གཅེས་སྲོག་ལྐོག་མར་འབྱིན་པའི་མཚོན་གྱི་ཕྲེང་། །
འཁྲིགས་པས་བར་སྣང་དོག་པོར་འགེངས་དང་ལྷན། །
བོད་ཀྱི་ཡུལ་དུ་ལྷགས་པའི་རྐང་སྒྲ་ལྡིར། །
ས་སྐྱའི་སེར་མོ་ལྔ་བརྒྱུའི་སྲོག་འཕྲོག་པས། །
234



ཡངས་པའི་འཛིན་མར་རུས་པའི་གོས་དཀར་གྱོན། །
བར་བར་ཁྲག་གི་ལྟེང་ཀ་འཁྱིལ་བའི་འཇིགས། །
མ་བཟོད་གཤིན་རྗེ་ངུས་པའི་མིག་འབུར་མཐོ། །
བཟོད་གླགས་བྲལ་བའི་འཇིགས་རུང་རྒྱུར་ཚུད་པས། །
སྡུག་བསྔལ་མཆི་མ་ཟླ་བའི་རྡུལ་གྱི་ཐིགས། །
ཟགས་པ་བོད་ཀྱི་ལུས་ཅན་འགྲམ་པའི་ངོས། །
འཁྱིལ་བ་མཁའ་ལ་སྐར་ཚོགས་ཕྲེང་བ་བཞིན༑ །
སྐབས་དེར་སྐྱོགས་རྡོའི་འཕྲུལ་འཁོར་མ་བཤམས་ཤིང༌། །
འཇིགས་རུང་རལ་གྲི་མཁའ་ལ་མ་འཕྱར་བར། །
གཤིན་རྗེའི་བརྟུལ་ཞུགས་རྫོགས་པའི་ཧོར་གྱི་སྡེ། །
བཏུལ་ནས་བོད་འབངས་བདེ་ལ་ཁྱོད་ཀྱིས་བཀོད། །
དམ་པའི་ཆོས་ཀྱི་བདུད་རྩིའི་ཆར་ཕབ་པས། །
ཧོར་རྒྱལ་ཡིད་ཀྱི་ཞིང་ས་བརླན་གྱུར་ནས། །
རྗེ་ཁྱོད་ཡབ་མེས་ལས་ཀྱང་མཐོ་བའི་ཁྲིར། །
བརྟན་པར་བཀོད་ནས་ས་ཡི་ཉི་མར་གླེང༌། །
དེ་ཚེ་ཡ་གླིང་ས་ཡི་སྙིང་པོ་ལ། །
ཞི་བདེར་གནས་པའི་དཔལ་གྱི་འདབ་མའི་ཕྲེང༌། །
རྣམ་གྲོལ་རྩེ་དགའ་ཁོང་ནས་རྒོད་པ་ཡིས། །
བདེ་སྐྱིད་ལྕགས་ཀྱི་སྒོ་ལྡན་རིང་ནས་བཀུག །
235



ཨེ་མ་རྗེ་ཁྱོད་ཐུགས་རྗེའི་གྲིབ་བསིལ་གྱིས། །
འགྲོ་ཀུན་སྡུག་བསྔལ་ཚ་གདུང་བཅིལ་བ་ན། །
ས་འདིར་འཛམ་གླིང་སྐྱབས་མགོན་སྣང་ངོ་ཞེས། །
བསྔགས་བརྗོད་འབྲུག་སྟོང་ལྡིར་བའི་ཟོལ་ལ་བརྟེན། །
༢
བདུད་སྡེ་དཔུང་བ་གཏུམ་པོའི་ཀླད་འགེམས་ཤིང༌། །
འཛམ་གླིང་སྐྱེ་དགུ་སྐྱོབ་པར་བརྩོན་པའི་གར། ། །
ངལ་མེད་སྒྱུར་བའི་ས་སྐྱ་པཎྜི་ཏ། །
རི་དྭགས་དབུས་ཀྱི་གདོང་ལྔའི་དབང་པོ་བཞིན། །
འཆི་མེད་ལམ་དུ་ཡངས་པར་ཤོང་དཀའ་ཞིང༌། །
རྒྱ་མཚོའི་གོས་གྱིས་འདེགས་པར་མི་ནུས་པའི་། །
རྗེ་ཁྱོད་མཛད་རྗེས་རི་རྒྱལ་ལྷུན་པོའི་དབང༌། །
བསྐལ་བརྒྱར་མི་འཇིག་རྡོ་རྗེའི་སྤུན་དུ་གྱུར། །
ཨེ་མ་མཁས་དབང་ཁྱོད་ཀྱི་རྣམ་ཐར་མཆོག །
ལྕེ་བརྒྱར་སྤྲུལ་ནས་བརྗོད་པར་བརྩོན་ནའང༌། །
བྱེའུས་ནམ་མཁའི་ཕ་མཐའ་གཞལ་བ་ལྟར། ། ་
ཆ་ཙམ་མཚོན་པའི་གོ་སྐབས་ཡོད་རེ་སྐན། །
འདི་ཀོ་མོས་པའི་སེམས་ཀྱིས་བསྐུལ་བའི་གཏམ། །
དབྱངས་ཅན་རྒྱུད་མངས་ཁོག་པར་དྲངས་པའི་སྒྲ། །
ཀ་ལ་པིངྐའི་དབྱངས་དང་ཉེར་འགྲོགས་ཏེ། །
བློ་གསལ་དགའ་བའི་དགའ་སྟོན་དཔལ་དུ་སྤེལ། །
23j



ནེའུ་གསིང་།
ཕ་མཐའ་བྲལ་བའི་ནེའུ་གསིང་གི་མེ་ཏོག་ནི།
ངའི་དགའ་མའི་ལུས་ཀྱི་རྒྱན་ཆ་དང་མཚུངས།
གལ་སྲིད་ཁྱོད་ཀྱིས་ང་ལ་དགའ་བསུ་བྱེད་བཞིན་ཡོད་ན།
དཔྱིད་ཀྱི་དྲི་བཞོན་ལ་ཁེན་ནས་མགོ་ལྕོག་ཅིག་ལྡེམ་པར་མཛོད། །
རྟ་ནོར་ལུག་གསུམ་གྱི་ཕ་སར་གྱུར་པའི་རྩྭ་ཐང་ལགས།
ཁྱོད་ནི་གངས་ལྗོངས་ཀྱི་རིན་ཐང་གཞལ་དུ་མེད་པའི་གྱོན་གོས་དང་།
ངོ་མཚར་དཔག་ཏུ་མེད་པའི་གཏམ་རྒྱུད། །
གངས་རིའི་ལྟེབས་ཁུག་ནས་རྙེད་པའི་གབ་ཚིག་ཡིན་ཞིང་།
ཁྱོད་ཀྱི་རུམ་དུ་སྦུས་ པ་ནི་རྟོགས་དཀའ་བའི་སྙན་ངག་ཚན་པ་ཞིག་
དང་།
བརྗེད་མི་ཐུབ་པའི་ཕ་མེས་ཡང་མེས་ཀྱི་ལོ་རྒྱུས་ལེའུ་གཅིག
ལེན་མི་ཤེས་པའི་སྐྱིད་སྡུག་འདྲེས་མའི་གླུ་གཞས་ཤིག་ཡིན་པས།
མི་གཞན་པས་གསེར་གྱིས་ཁེབས་པའི་ས་གཞི་ཞིག་བྱིན་ནས། །
མེ་ཏོག་གི་འཇིག་རྟེན་དུ་གྱུར་པའི་ནེའུ་གསིང་དང་བརྗེ་རེས་བྱའོ་ཟེར་
ཡང་།
ང་ཚོས་དེ་དང་གཏན་ནས་བརྗེ་རྒྱུ་མིན༑
ནེའུ་གསིང་ནི་རྟ་ནོར་ལུག་གསུམ་མཆོང་ལྡིང་རྩེན་པའི་གར་སྟེགས་
དང་།
237



ལྷ་ཚོགས་ཀྱི་བྱིན་རླབས་འ་རེ་བཅོལ་དང་སྐྱབས་འཇུག་ཞུ་སའི་གནས་
མཆོག
སྐྱ་རེངས་ དང༌ མཚམས་སྤྲིན་ གྲོགས་ སུ་ སྡེབ་ སའི་ གནའ་ བོའི་ ཚོན་
མདངས་ཀྱིས་མཛེས་པའི་ཐང་ཀ
ཁོ་བོས་འཇིག་རྟེན་དཀར་ངོགས་འགྲིམ་པའི་ཕ་ས་དང་མ་ས་བཅས་
ཡིན་པས།
སྔོན་དུས་ངས་གངས་རི་དང་ནེའུ་གསིང་ལ་བསྔགས་བརྗོད་ཀྱི་མེ་ཏོག་
ཐོར་བ་དང་། །
ནེའུ་གསིང་ གི་ རྟ་ནོར་ལུག་གསུམ་ལ་བསྟོད་ པའི་ རྒྱུད་མངས་ ཀྱང་
དཀྲོལ་མྱོང་བ་ཡིན།
ད་ལྟ་བདག་གིས་ནེའུ་གསིང་དངོས་སུ་མཐོང་ཞིང༌། །
སྦྲ་ནག་གིས་སྐུ་རེངས་ཀྱི་ཁྲོད་དུ་གོམ་པའི་འདེགས་འཇོག་སྒྱུར་ཞིང་།
ལྗོན་ཤིང་གི་ཡལ་གར་འཁྱུད་པའི་སྒྲོ་ལྡན་གྱི་རེ་སྨོན་དང༌།
ལམ་འ གྲམ་དུ་བཞད་པའི་མེ་ཏོག་གི་རྨི་ལམ་འཁུར་ཞིང་།
སྐྱ་རེངས་ལྟར་འོད་དུ་འབར་བའི་རེ་འདུན་དང་།
སྐྱ་རེངས་ལྟར་མཚར་སྡུག་བཀྲ་བའི་ལང་ཚོ་འཁྱེར་ཏེ།
སྐྱ་རེངས་ལྟར་གསལ་སྣང་ཆེ་བའི་གོམ་པ་སྤོ་བཞིན། །
བཅོས་བསྒྱུར་ དང་ གསར་ གཏོད་ ཀྱི་ ཁྲོད་ན་ མདུན་ ཕྱོགས་ སུ་ འ གྲོ་
བཞིན་ཡོད།
གོམ་འགྲོས་ལས་རྫི་བོའི་སྙན་ལྷང་ལྷང་གི་མཛའ་གཞས་འཕོས་ཚེ།
རྟ་ནོར་ལུག་གསུམ་རྩྭ་ཆུར་དགའ་ཀྲོག་ཀྲོག་གིས་རོལ་བར་བྲེལ་བཞིན་
གདའ།
འོ། གཟུགས་མེད་ཀྱི་དྲི་བཞོན་ཞིག་ལྡང་ཡོང་ཞིང་། །
238



རླུང་ཤུགས་ཀྱིས་ས་རྡུལ་ཕུང་བོའི་ཀ་བ་གནམ་ལ་མི་འཛུགས་པས།
ངས་མགོ་བོའི་ཞྭ་མོ་ལྷོད་ཀྱིས་ཕུད་ནས་ལག་པ་གཡས་སུ་བཟུང་ཚེ།
རླུང་གཞོན་གྱི་བུ་མོ་སེམས་ལྡན་ཞིག་དང་འདྲ་བར་ངའི་སྐྲ་ལོ་ཤད་
པར་ཡོང་།
གལ་སྲིད་ངའི་སྐྲ་ལོ་ཡི་ཕྲེང་བ་འདི།
བསྐལ་བརྒྱུར་མི་བཤིག་པའི་གཡུང་དྲུང་དུ་འགྱུར་ཐུབ་ན།
ནེའུ་གསིང་གི་སྲོག་བཟུང་དུ་འབུལ་བར་འོས་
239



ཟླ་བའི་ཕོ་ཉ།
སྐྱེ་གནས་འཇིག་གསུམ་རྒྱ་ལས་རྣམ་གྲོལ་འདུས་མ་བྱས་ཀྱི་རང་བཞིན་ཅན། །
སྤྲོས་མཐར་ནམ་ཡང་གནས་པ་མིན་པའི་ལྷུན་གྲུབ་ཞི་བ་ཆེན་པོའི་སྐུ། ་
འགྲོ་ཀུན་ རྣམ་ པ་ ཐམས་ ཅད་ མཁྱེན་ པའི་ གོ་ འཕང་འཁྲིད་ པ་འི་ ཐུགས་ རྗེའི་
གཏེར། །
གསང་གསུམ་ མཛད་ བཟང་ གཞལ་ གྱིས་ མི་ ལང་ ཤཱཀྱ་ ཐུབ་ པར་ ཕྱག་ འཚལ་
ལོ། །
གློག་ཕྲེང་གཡོ་བའི་ཚུ་འཛིན་དཀར་པོས་སྤུས་པའི་ལྷ་ལམ་མཛེས་བྱེད་ཅིང༌། །
སྐབས་གསུམ་ལུས་ཕྲའི་དབུས་ན་རྨོད་བྱུང་འཇོ་སྒེག་ཁེངས་ང་འི་འཛུམ་སྟོན་
པ། །
རབ་གསལ་བློ་གྲོས་མཚུངས་མེད་ངག་གི་དབང་ཕྱུག་སྩོལ་བའི་དབྱངས་ ཅན་
མས། །
དེ་རིང་སྙན་ངག་རྒྱང་གླུ་ལེན་བཞིན་བདག་གི་སྙིང་ལ་འཁྱུད་པར་མཛོད། །
གསེར་གྱི་ལྷུན་པོ་བརྒྱ་ ཕྲག་ བརྩེགས་འདྲའི་ གཟི་བརྗིན་མངོན་པར་འཕགས་
པའི་སྐུ། །
240



དབྱངས་ལྡན་ལྷ་མོའི་རྒྱུད་སྟོང་པི་ཝང་སྒྲ་ལ་རྣམ་པར་འ གྲིན་པའི་གསུང་། །
རིག་ པའི་ དཔའ་ བོ་ འབུམ་ དགུའི་ མཁྱེན་ རབ་ གཅིག་ ཏུ་ བསྡུས་ པ་ ལྟ་ བུའི་
ཐུགས། །
སྐལ་བཟང་ ཡིད་ ལ་ འདོད་ པ་ འཇོ་ བའི་ གཏེར་ཆེན་ མགོན་ དེའི་ ཞབས་ ལ་
འདུད། །
དཔྱིད་ཀྱི་ཕོ་ཉའི་གླུ་དབྱངས་རོ་འཛིན་ཟོལ་གྱིས་ཁ་ལ་འགྱུ་བ་ཡིས། །
མཆོག་དམན་སྐྱེ་བོའི་ དྲན་ འཛིན་དབང་བོ་ ཡ་ མཚན་ གནས་ སུ་ ཉེར་ འདྲེན་
པའི། །
རྣམ་དཔྱོད་གློག་གི་ཟློས་གར་ཐོགས་མེད་བསྒྱུར་བའི་སྤོབས་པ་ཆེས་ཕྲ་ཡང་། །
རང་ཉིད་བསམ་པའི་གནས་སྐབས་མཚོན་པའི་གཏམ་འདིར་རེ་ཞིག་ཉན་པར་
འོས། །
གཅིག
ཡན་ལག་བཞི་ཟུང་ཡོན་ཏན་ཁྱེའུ་མངལ་གྱི་པད་མོ་ལ་ཁུར་ཞིང་། །
དུས་བཞིར་ ངལ་ གསོ་ མེད་ པར་དལ་གྱིས་འབབ་ པའི་ ཀུན་ དགའི་ རོལ་ རྩེད་
ཀྱིས། །
རྨ་གཡང་གསེར་གྱི་སྙིང་པོའི་སྙིང་པོར་དངུལ་གྱི་སྐ་རགས་ཉེར་སྤྲུལ་བའི། །
རྨ་ཆུའི་འགྲམ་ངོགས་ལན་གྲུ་གྲོང་ཁྱེར་སྐར་ཚོགས་ས་ལ་བབས་ང་་བཞིན། །
ངོ་མཚར་ བཀོད་ པའི་ ཁང་ པ་ ཁང་ བརྩེགས་ ས་གཞིའི་ མཐིལ་ལ་ བཀྲམས་ པ་
ཀུན། །
མཁའ་ལ་ བསྙེགས་ པའི་ དབྱིག་ འཛིན་ རལ་ པ་ སྡུག་པོའི་ ཐོར་ ཅོག་རྣམ་ པར་
241



འཁྲུལ། །
གློག་གི་སྒྲོན་མེ་ཁྲག་ཁྲིག་རྣམ་བཀྲ་རྒྱུ་སྐུར་མུ་ཏིག་དོ་ཤལ་ཕྲེང་། །
མ་ཐེག་ངལ་གྱུར་མཚན་མོའི་ཆུ་སྒྲོག་ནོར་ལྡན་ཕང་བར་བྲོས་སམ་སྙམ། །
གྲོང་དེའི་ཆུ་ལྷའི་ཕང་བའི་ཕྱོགས་ན་ནུབ་བྱང་མི་རིགས་སློབ་གྲྭ་ཞེས། །
གྲགས་སྙན་དྲིལ་ཆུང་དྲ་བའི་ཕྲེང་བ་ལྷན་སྐྱེས་གཤིས་སུ་འཁྲོལ་བ་དེར། །
རིག་པའི་ གནས་ ལ་ ལྷོད་ མེད་ བརྩོན་ པའི་ སྟོབས་ ཀྱིས་ འཇུག་ པའི་ སློབ་ བུ་
ཀུན། །
པད་མའི་ཚལ་ལ་ལྕགས་ཀྱི་སྒྲོ་ལྡན་འདུ་འགོད་རྩེན་པའི་རྗེས་སུ་འགྲོ། །
དེ་གར་མཚར་སྡུག་འདབ་སྟོང་རྒོད་པའི་ན་ཆུང་མེ་ཏོག་གསར་པ་ཞིག །
བདག་ཡིད་དགའ་ཚལ་མཛེས་ང་འི་རྒྱུན་དུ་རྣམ་པར་རོལ་བའི་སྐབས་ཕྱེ་སྟེ། །
རྫོགས་ལྡན་ རྩེ་ དགའི་ དཔལ་ ལ་ རོལ་ བ་ དབྱར་ སྐྱེས་ དགའ་ མ་ འཁུན་ པའི་
སྒྲས། །
ཆགས་ ལྡན་ མགྲིན་ སྔོན་ བདེ་ བས་ རབ་ མྱོས་ སྒྲོ་ གདུགས་ སྤུ་ ལོང་ གཡོ་ བ་
བཞིན། །
ཉིན་ཞིག་ གསེར་ གྱི་ གདུབ་ ཀོར་ སིལ་སིལ་འཁྲོལ་ བའི་ན་ཆུང་ འཛུམ་ ཉམས་
ཀྱིས། །
བདག་ལ་འདོད་པའི་དྲན་པ་སློང་བྱེད་གཏམ་སྙན་གླིང་བུ་བསྒྱུར་བ་ན། །
ཕན་ཚུན་དམ་པོར་འཁྱུད་པའི་ལུས་སྐྱེས་གེ་སར་སྤུ་ལོང་གཡོ་བ་ནི། །
དཀར་མཛེས་ སྤྲིན་ གྱི་ བརྩེགས་ མ་ འཇམ་ པའི་ རླུང་ གིས་ དལ་ བུར་བསྐྱོད་པ་
བཞིན། །
242



སྔོན་བསགས་ལས་ཀྱི་སོར་མོས་བྲིས་པའི་ཕན་ཚུན་མཐུན་པའི་རི་མོ་དག །
བདག་ཅག་ཀུན་རྟོག་ཤོག་བུའི་ངོས་སུ་རྩོལ་མེད་ལྷུན་གྱིས་གྲུབ་པའི་ཚེ །
གཏན་གྱི་འདུན་མ་བསྡེབས་པའི་ཕུན་ཚོགས་དགའ་སྟོན་བཤམས་པའི་ཡོ་ལང་
གིས། །
ཀུན་དགའ་བསྐྱེད་ པའི་སྙན་གྲགས་ མཁའ་ ལ་ འཕུར་ བར་འབྲུག་གི་སྒྲ་ཞེས་
གླེང་། །
ཡུན་རིང་འགྲོགས་ པའི་ ཟིལ་མངར་འཐུང་བས་ བརྩེ་དུང་ལང་ཚོ་དར་བའི་
འཛུམ། །
སྙིང་གི་སྟོབས་སུ་ཞུགས་པའི་གཡར་དམ་ཉི་མའི་འོད་དང་བསྡེབས་པ་ཡི། །
བདག་ཅག་མཛའ་བ་ཞོ་འཐུང་རུས་པའི་སྤྱད་ཀྱིས་བརྡར་ཡང་ཉམས་མིན་ལ། །
ཁྱབ་འཇུག་རྐང་པའི་རྒྱུན་གཙང་ཕབ་པས་དགོ་པའི་གོ་སྐབས་སྲིད་མ་ཡིན། །
ཕན་ཚུན་སྐད་ཅིག་ཙམ་ལ་བྲལ་ཡང་སྡུག་བསྔལ་མི་བསྲུན་གོམ་པའི་སྟབས། །
བརླང་བོར་ བསྐྱོད་ པས་ དགའ་ བདེའི་ སྣང་ བའི་ རི་ སྐྱེས་ བུ་ མོ་ བསྡུས་ པའི་
ཁྲག །
མཚལ་གྱི་འདམ་ལ་བྱིང་བ་ཇི་བཞིན་ཡིད་ཀྱི་ངོས་སུ་བགོས་གྱུར་པས། །
ཤུགས་རིང་དབུགས་ཀྱི་བརྩེགས་མ་འབྱིན་དྲགས་མཆུ་སྒྲོས་གོག་པའི་ཟོལ་དུ་
བརྫུས། ། །
རིག་གནས་བདུད་རྩིའི་དགའ་སྟོན་མཆོག་ལ་ངོམས་མེད་རྟག་ཏུ་རོལ་བ་ཡི། །
དུས་ཀྱི་མཇུག་རྫོགས་བདག་གི་དགའ་མ་ཀན་ལྷོ་ཞེས་བྱའི་གྲོང་ཁྱེར་ཆེར། །
ཁོ་བོར་བྲེལ་ནས་གཞུང་སྲིད་བགྱི་བའི་རྒྱལ་མཚན་ཕྲག་ཏུ་ལེན་པ་ལ། །
འབྲལ་མི་བཟོད་པའི་མཆི་མ་འབབ་བཞིན་གོམ་པའི་འདེགས་འཇོག་སྒྱུར་བར་
243



བྱེད། །
གཉིས།
ངས་ཀྱང་ཏང་གི་བཀའ་ལུང་ནོར་བུའི་ཅོད་པཎ་སྤྱི་བོའི་རྒྱུན་བླངས་ཤིང༌། །
འཆི་མེད་གྲོང་ཁྱེར་སྐར་མདའི་ཟོལ་གྱིས་ས་ལ་འཕོས་འདྲའི་ལན་གྲུ་ནས། །
དཀར་ནག སྙིང་ གི་ མཚམས་ སུ་ ཉལ་ བའི་ དགའ་ མའི་ ཕྱོགས་ སུ་ ལྟ་ བཞིན་
པར། །
གོང་མ་དགྱེས་པར་རྩེན་པའི་པེ་ཅིན་གྲོང་ཁྱེར་འོངས་ཏེ་གནས་པར་བྱས། །
དེང་རབས་བཟོ་བཀོད་འཕྲུལ་་ལས་ཕྱུང་བའི་ཐོག་ཁང་ཀུན་གསལ་འགྲམ་པ་
ལ། །
རེག་པའི་རྩེ་དགའ་ཉམས་སུ་མྱོང་བཞིན་ཉི་ཟླ་རྣ་ལུང་རྒྱན་སྤུད་པ། །
ལེགས་བྲིས་གྲོང་ཁྱེར་ཀུན་གསལ་མཁའ་ལ་གུས་པ་རབ་ཏུ་ལྷོད་གྱུར་ནས། །
མི་ཡུལ་ལྕེ་དགའ་གཉེར་བའི་སླད་དུ་བྲག་རིའི་གཟུགས་ཀྱིས་འོང་བ་བཞིན། །
སྲང་ལམ་ དྲ་ བ་ བསྣོལ་ བའི་ དབུས་ སུ་ མྱུར་ མགྱོགས་ རླངས་ འཁོར་ ཆེ་ཆུང་
ཀུན། །
ལྡིར་སྒྲའི་རྫ་རྔ་རྡུང་བཞིན་ཕྱོགས་བཞིར་དལ་བུའི་འགྲོས་ཀྱིས་བགྲོད་པ་ནི། །
གཟུགས་བྲལ་རླུང་གི་ཕོ་ཉས་བདས་པའི་ཚོར་སྤྲིན་སྟུག་པོའི་ཕུང་པོ་རྣམས། །
བར་སྣང་སྟོང་བའི་དབྱིངས་སུ་ལང་ལིང་གཡོ་བའི་ཟློས་གར་སྒྱུར་བ་བཞིན། །
བལྟ་ན་ཉམས་དགའི་སྐྱེད་མོས་ཚལ་གྱི་རྩི་ཤིང་མེ་ཏོག་ལྡིང་ཁང་དུ། །
འདོད་ལྡན་ཕོ་མོ་ཆང་གིས་མྱོས་པའི་ཟོལ་གྱིས་ཕན་ཚུན་མགྲིན་པ་ལ། ། །
འབྲལ་མེད་འཁྱུད་ནས་གཏམ་གླེང་པི་ཝང་ཅི་དགར་འཁྲོལ་བའི་ཚུལ་མཐོང་
244



ངས་ཀྱང་དགའ་མ་དྲན་པའི་གདུང་བ་མ་བཟོད་ཧད་ཀྱིས་ལྟ་བར་བྱེད། །
དགའ་མ་སྤངས་ནས་པེ་ཅིན་གྲོང་དུ་ཟླ་བ་དུ་མར་གནས་བྱས་པས། །
དགའ་མ་ཤིན་ཏུ་དྲན་པའི་སྡུག་བསྔལ་ཚོར་བས་རབ་ཏུ་གདུང་བའི་ལུས། །
ཤ་བྲི་ལྷུ་ཚིགས་རྩིབས་མ་དག་ཀྱང་རེ་རེ་བཞིན་དུ་བགྲང་བར་ནུས། །
བཞིན་རས་བ་སྤུ་སེར་པོས་ཁེབས་ཤིང་ཤུགས་རིང་གཏན་གྱི་གྲོགས་སུ་སྦྲན། །
སྐད་ཅིག་ ཕྱེད་ཀྱང་འབྲལ་ གླེགས་ མེད་ པའི་ གཞོན་ གྲོགས་ ན་ཆུང་ དྲོན་ གྱུར་
ནས། །
ཉིན་མོར་ ཟས་ དང་ མཚན་མོར་གཉིད་ བརྗོད་ དྲ་ མིག་ ནང་ནས་བལྟས་པའི་
ཚེ། །
དཀར་ཕྱོགས་རྫོགས་པ་གསུམ་པའི་རྡུལ་ལྡན་མཁའ་ལ་འཕགས་པའི་ ཉ་ གང་
ཟླ། །
ཨུཏྤལ་མཐིང༌ ཀའི་ མིག་ ལྡན་ དགའ་ མའི་ བཞིན་ རས་ ཡིན་ ནམ་ སྙམ་ ཞིང་
མཐོང་། །
རྒྱལ་སྲས་གཞོན་ནུ་ཟླ་མེད་ཀྱིས་བོར་བཙུན་མོ་གཅིག་པུར་གནས་པའི་ཚེ། །
མདུན་གྱི་མཁའ་ལ་སྤྲིན་དཀར་མཐོང་ནས་ཁྱོ་བོ་དྲན་པའི་མཆི་མ་བྱུང་། །
དེ་བཞིན་ མགྲིན་པར་འཁྱུད་བྱ་དགའ་ མར་ཡུན་རིང་བྲལ་ཞིང་ གནས་ གྱུར་
པའི། །
བདག་གིས་ཟླ་བའི་དཀྱིལ་འཁོར་མཐོང་ཚེ་ཡིད་ལ་གདུང་བ་ཅིས་མི་འཇུག །
ཁྱིམ་ན་ གཅིག་ པུར་ གནས་ པའི་ བརྩེ་ ལྡན་ དགའ་ མའི་ ཆེད་ དུ་ སྲོག་ འཆང་
245



བཞིན། །
ཟླ་བས་རང་ཉིད་བདེའོ་ཞེས་པའི་ཚིག་འདི་ཁྱེར་ནས་རྒྱུ་བ་བཞིན། །
ཀུ་མུད་འཛུམ་དཀར་རྒོད་པས་དེ་ལ་མཆོད་པའི་དགྱེས་པ་བསྐྱེད་པ་བཞིན། །
མཛའ་བ་ མཚོན་ སླད་ ཁྱོད་ ཉིད་ ཕེབས་ པ་ ལེགས་ ཞེས་ དགའ་ བསུ་ བྱེད་ པ་
བཞིན། །
གསུམ།
ཉིན་མོ་ལས་ ལྡོག་མཚན་མོའི་མཁའ་ལ་ མངོན་ པར་འཕགས་ པའི་བཅུ་དྲུག་
ཆར། །
ཟོལ་མེད་སེམས་ཀྱི་རྒྱུད་ལས་བྱུང་བའི་གཏམ་གྱི་གོ་བརྡ་འཕྲོད་པ་ཡི། །
དྲན་རིག་ཡོད་མེད་རྟོགས་པ་དགུན་དུས་འབྲུག་སྒྲའི་རྗེས་སུ་སོང་གྱུར་ནས། །
ཁོ་བོས་སེམས་མེད་ཐོས་ལྡན་དབང་ལ་འདོད་དོན་ཡང་ཡང་ཞུ་བར་བརྩོན། །
ཁྱོད་ནི་གནས་འཛིན་བུ་མོའི་འཇིག་རྟེན་མུན་པ་འཇོམས་པའི་སྒྲོན་མེ་སྟེ། །
གཞན་གྱི་ འདོད་ དོན་ ཅི་ བསམ་ བསྒྲུབ་ པའི་ ལས་ལ་བརྩོན་ པའི་ ལྷག་ བསམ་
ཅནོ། །
གསང་བ་ལྐོག་ཏུ་གྱུར་པའི་དོན་ཀུན་ཚེགས་མེད་མཁྱེན་པ་བདག་གིས་ཤེས། །
དེས་ན་ཐག་རིང་ཁྱིམ་གྱི་དགའ་མའི་དྲུང་དུ་ཟླ་བ་ཁྱོད་གཤེགས་མཛོད། །
ཀྭ་ཡེ་ཟླ་བ་ཁྱོད་ནི་མྱ་ངན་ཁོང་བར་བརླམས་པ་མཐའ་དག་གི། །
སྐྱབས་ཀྱི་མཆོག་དང་སྙིང་གཏམ་ཁྱེར་བའི་ཕོ་ཉ་ཡིན་ཞེས་གླེང་བའི་ཕྱིར། །
རྒྱུས་མེད་ཡུལ་གཞན་འཁྱམས་པ་བདག་གི་ངག་འཕྲིན་དགའ་མར་སྤྲོད་པའི་
སླད། །
ཀན་ལྷོ་ བོད་ རིགས་ རང་ སྐྱོང་ ཁུལ་ ཞེས་ བྱ་ བའི་ གནས་ སུ་ ཁྱོད་ གཤེགས་
246



མཛོད། ༈
ཁྱོད་ནི་རྒྱུ་སྐར་གྲོགས་ལྡན་མཁའ་ལམ་རྒྱུ་བ་གཡོན་མས་མཐོང་བའི་ཚེ། །
ནག་སྣུམ་ལན་ཚར་རྒྱབ་ལྷུང་མགོ་བོ་བཏེགས་ཏེ་ལྟ་ཞིང་གུས་པར་བྱེད། །
ཁྱོད་ཉིད་ཕེབས་ཚེ་དགའ་མ་དང་བྲལ་སྡུག་བསྔལ་མྱོང་བ་བདག་ལྟ་བུའི། །
འདོད་ལྡན་ལྔ་སྐྱེས་སུ་ཞིག་བཀུར་བསྟི་དགའ་བ་རྒྱ་ཆེར་བྱེད་མི་འགྱུར། །
སྐར་མའི་ ཚོགས་ ཀྱིས་ ཁྱོད་ ལ་ ཞབས་ ཏོག་ སྒྲུབ་ བཞིན་ དལ་བུར་ བསྐྱོད་ པའི་
ཚེ། །
ཉིན་མོར་ལོང་བའི་སྒྲོ་ལྡན་རྣམས་ཀྱི་མིག་གིས་མཁའ་ལ་ཁྱོད་མཐོང་ན། །
ཕྲེང་བར་ བསྒྲིགས་ ཏེ་ཁྱོད་ཀྱི་གཡས་གཡོན་ སྙན་འགྱུར་ བསྟོད་ པའི་ དབྱངས་
འབྱིན་བཞིན། །
དགའ་བསུ་རྒྱ་ཆེར་བྱེད་པར་གདོན་མི་ཟ་ཞེས་བདག་གིས་བརྗོད་པར་ནུས། །
དགའ་མས་ཉིན་ཞག་ཕྲེང་བར་ཁྱོ་བོ་ནམ་དུས་འོང་བར་སྒུག་ཡོད་པས། །
མྱུར་དུ་སོང་ནས་མ་ཤི་འཚམས་པོར་གནས་པ་ཁྱོད་ཀྱིས་བསྟན་པར་མཛོད། །
ངེད་ཅག་ ཡུན་ རིང༌ བྲལ་ བའི་ གདུང་ བས་ མཛའ་ བརྩེའི་ མེ་ ཏོག་ འདབ་ མའི་
ཕྲེང་། །
རིམ་ གྱིས་ ཐོར་ བ་ སླར་ ཡང་ མཛའ་ བའི་ ཐག་ པས་ ལྷན་ ཅིག་ འཆིང་ བར་
མཛོད། །
གང་ཞིག་ཁྱོད་ཀྱི་བདུད་རྩིའི་སྣང་བ་སྐལ་བཟང་མིག་གིས་མཐོང་བྱས་ཏེ། །
ཨཏྤལ་དཀར་པོས་གླིང་འཛིན་སྤྲུས་པར་འདབ་མའི་གདུགས་དག་འཕུབ་པར་
འགྱུར། །
247



ཁྱོད་ཀྱིས་འབྱུང་པོ་འཛིན་བྱེད་མགོ་བོར་ཞབས་ཀྱིས་བཅགས་ཏེ་འགྲོ་བ་ལ། །
གསལ་ བའི་ བུ་ མོ་ གྲོགས་ སུ་ འབྱོན་ པས་ སུན་ སྣང་ སྤངས་ ཏེ་ གཤེགས་ པར་
མཛོད། །
ཀྭ་ཡེ་ཟླ་བ་ཁྱོད་ནི་ཇི་ལྟར་བགྲོད་པའི་ཐབས་ལ་མཉན་པ་དང༌། །
ཁོ་བོའི་ངག་འཕྲིན་བརྗེད་པ་མེད་པར་ཡིད་ཀྱི་ཐིག་ལེར་གཟུང་དུ་མཛོད། །
ངལ་བའི་སྟོབས་ཀྱིས་དུབ་པར་གྱུར་ཚེ་སྤྲིན་གྱི་ལྡིང་ཁང་གནས་པར་གྱིས། །
སྐོམ་ པས་ གདུངས་ ན་ ཡན་ ལག་ བརྒྱད་ ལྡན་ རྨ་ ཆུ་ འབྲི་ ཆུ་ བཏུང༌ ནས་
གཤེགས། །
སྐྱེ་དགུའི་ཕྱག་གི་གནས་སུ་གྱུར་པའི་རི་བོ་རྩེ་ལྔར་སླེབས་པའི་ཚེ། །
དེ་ཡི་རྩེ་མོར་འཁོར་བ་སྔོན་དུ་བཏང་ནས་མཛའ་བརྩེ་གསལ་བར་སྟོན། །
པུན་རིང་བྲལ་བའི་དུངས་པའི་མཆི་མ་དྲོན་མོའི་རྒྱུན་དག་འབྱུང་བ་ལ། ། །
ཁྱོད་ལ་ དུས་ དང༌ དུས་ སུ་ མཇལ་ འོང་ ཞེས་ པའི་ དབུགས་དབྱུང་ བྱེད་ པར་
མཛོད། །
དབང་ཕྱོགས་ལྷུན་པོའི་མལ་ནས་ལྡང་སྟེ་ནུབ་ཀྱི་ཕྱོགས་སུ་བཞུད་པ་དང༌། །
བཤུལ་ དུ་ ཞུགས་ ཚེ་ ནམ་ མཁའི་ གླང༌ པོས་ བཀག་ པའི་ ལམ་ ལ་ བྱོལ་ བར་
མཇོད། །
ལྟོས་དང་ཟླ་བའི་ལྷ་མོས་ཉམས་འགྱུར་སྟོང་གི་ཟློས་གར་སྒྱུར་རོ་ཞེས། །
ནུ་ལྡན་བཞིན་རས་གྱེན་ཕྱོགས་བལྟས་ནས་བསྔགས་བརྗོད་མེ་ཏོག་འཐོར་བར་
འགྱུར། །
དེ་ནས་ཆུ་ཁྲི་རི་སྟོང་བརྒལ་ཏེ་དལ་བུས་མདུན་ཕྱོགས་བགྲོད་པ་ན། །
248



སི་ཁྲོན་ཞིང་ཆེན་སྙིང་པོར་ཡོངས་འཕགས་ གླང་ཆེན་འགྱིང་རིར་སླེབས་ངེས་
ཏེ། །
ཁྱོད་ནི་ཆེས་ཆེར་དམའ་བར་བྱས་ནས་བྱིན་ཅན་རྟེན་ལ་མཇལ་བ་དང༌། །
བདག་གི་དགའ་མ་བདེ་བར་གྱུར་ཞེས་གསོལ་བ་འདེབས་བཞིན་གཤེགས་པར་
མཛོད། །
གནས་དེར་ཉུལ་བའི་བུ་མོ་རྣམས་ཀྱིས་ཁྱོད་ཉིད་འོངས་པ་མཐོང་བའི་ཚེ། །
གཞན་ ཡིད་ བརྟན་ པ་ འཕྲོག་ པའི་ སྒེག་ ཆོས་ རྣམ་ འགྱུར་ སྟོན་ མི་ ཤེས་ པ་
བཞིན། ། །
དགའ་ཞིང་ ཆགས་ པའི་ དཀྱུས་ རིང་ མིག་ གིས་ ཁྱོད་ ཞལ་ ཚིམ་ མེད་ ལྟ་ བྱེད་
པརོ། །
བདུད་རྩིའི་འོད་དཀར་མྱ་ངན་བཅིལ་བའི་སྨན་དུ་བཞག་ནས་གཤེགས་པར་
མཛོད། །
ལམ་བར་ངལ་ཚེ་ཧུ་ཧྲན་རི་བོའི་རྩེ་མོར་རྐང་བཀོད་གནས་བྱས་ཏེ། །
ཁོར་ཡུག་མུན་པ་ཕྱུར་བུར་གཏིབས་པ་འོད་ཀྱིས་ཕྱེ་མར་འཐག་པར་མཛོད། །
གང་ཞིག་་ ཐོག་མར་ཕན་བདེའི་ལེགས་བྱས་ རྫོགས་ལྡན་རིང་ནས་བཀུག་པའི་
ལན། །
ལོག་པར་འཇལ་བ་ཉིན་སྐར་ལྟ་བུ་དཀོན་ནོ་སྙམ་བཞིན་རེ་ཞིག་བཞུགས། །
ཁྱོད་ནི་གཡོ་མེད་རི་རྩེར་གནས་དུས་ཆ་ཤས་རྫོགས་པའི་ཞལ་རས་གང་། །
མི་ཡི་འཇིག་རྟེན་གནས་པའི་ལས་ཕྲའི་གདོང་ལ་ཅོ་འདྲི་བཞིན་སྣང་བས། །
སྤྲིན་གྱི་སོ་ཅན་འོ་མའི་མདོག་བསྒྱུར་དགའ་བའི་ས་གཞིའི་ནུ་རྒྱུས་ལ། །
སྤྲུལ་བར་ བཅིངས་ འགྲོལ་ དམག་ གི་ རྣམ་ ཤེས་ ཡ་ མཚན་ མིག་ གིས་ ལྟ་ བར་
249



བྱེད། །
དེ་ནས་ཁྱོད་ནི་ངལ་བ་མེད་པར་ནུབ་ཏུ་དཔག་ཚད་ཁྲི་སོང་ཚེ། །
སྤྲིན་དཀར་ཕུང་པོ་འཛུམ་པའི་རྒྱུ་གྲོལ་འཇུག་ཡུལ་བཤུལ་ལམ་སྟོན་བྱེད་པ། །
བདུད་ཀྱི་འཕྲུལ་དུ་མ་སེམས་གང་གིས་གདམས་པའི་ངག་བཞིན་སོང་བ་ན། །
སྟོབས་འབྱོར་ ནོར་ ལེན་ པོ་ བྲང་ རྗེས་ མཐུན་ ལན་ གྲུ་ གྲོང་ཁྱེར་ སླེབས་ པར་
འགྱུར། ། །
ས་པཎ་ ཡབ་སྲས་ བྱིན་གྱིས་ བརླབས་ ང་འི་ མཆོད་ རྟེན་དཀར་པོའི་སྐྱེད་མོས་
ཚལ། །
མཐོན་མཐིང་ནེའུ་ གསིང་ རྨ་བྱའི་ མགྲིན་ པ་ ཇི་ བཞིན་ མཛེས་ པར་ མཐོ་ རིས་
འོད་ ལྔ་ ཆགས་ པའི་ གཟུགས་ འཛིན་ མེ་ ཏོག་ མགོ་ ལྕོག་ རྣམ་ པར་ ལྡེམ་ པའི་
དབུས། །
གསུམ་སྒྲ་ ཅན་ གྱིས་ དར་དིར་མགྲིན་ པའི་ སིལ་སྙན་དཀྲོལ་ བཞིན་ བསུ་ བར་
ངེས། །
འབྲས་ལྡན་ ལྗོན་ པའི་ ཕྲེང་ བ་ འཁྲིགས་ པས་ མཐའ་ དབུས་ མེད་ པར་ ཡོངས་
ཁེབས་ཤིང་། །
དེ་ཡི་ཕང་བར་ཆུ་མིག་ལྔ་ཡི་དྲི་བྲལ་མེ་ལོང་འཕྱུར་གཡེང་བྱེད། །
འཁྲི་ཤིང་ གཞོན་ ནུ་ ཕན་ཚུན་ འཁྱུད་ པར་ འདབ་ བརྒྱའི་ འཕྱང་ འཕྲུལ་ གྱིས་
མཚན་པའི། ། །
ཀླུ་དབང་ མཆེད་ ལྔའི་ དགའ་ ཚལ་ ཞེས་ བྱས་ ཁྱོད་ ལ་ ལྷུན་ དག་ གསོལ་ བར་
འགྱུར། །
25]



དེ་ནས་ བྱམས་ པ་ འབུམ་ གླིང་ ཞེས་ པ་འི་ བསམ་ གཏན་ ཁང་ པར་ མྱུར་ སོང་
ནས། །
བྲག་གི་གླེགས་བུར་སོར་མོའི་རྩལ་གྱིས་བསྐྲུན་པའི་ལྷ་རིགས་འབུམ་གྱི་སྐུར། །
གཡོ་མེད་དད་པའི་སྤུ་ལོང་གཡོ་བཞིན་མིག་སྟོང་སྤྲུལ་ནས་བལྟས་པ་ན། །
བྱིན་རླབས་ ཉེར་ ཞུགས་ ལམ་ བར་ སྒྲ་ གཅན་ ཁ་ ལས་ རྣམ་ པར་ རྒྱལ་ བར་
འགྱུར། །
བོད་ཡུལ་ལུག་བརྒྱའི་འགག་ཅེས་གྲགས་པར་ངལ་གསོའི་སླད་དུ་ཁྱོད་འཕོས་
རྣམ་མང་གྲུ་ཡི་རྩེ་དགས་འཇུག་པའི་གནས་སུ་གྱུར་པའི་ཆུ་མཛོད་ཀྱིས། །
ཁྱོད་ལ་ འདྲེན་ བྱེད་ གཡོ་ མེད་ བལྟས་ ནས་ མཛའ་ བའི་ བསམ་ པ་ སྟོན་ པའི་
སླད། །
ཚན་རིག་འཕྲུལ་གྱི་མདོག་ལྔའི་གློག་ཞུན་ཕྲེང་བའི་མཆོད་སྤྲིན་རྒྱ་ཆེར་སྤྲོ། །
ཁྱོད་ནི་ངལ་སོས་ལམ་དུ་ཞུགས་ནས་དལ་བུའི་འགྲོས་ཀྱིས་སོང་བ་ན། །
ཆལ་ཆིལ་རླབས་གཡོ་བསང་ཆུའི་འགྲམ་གྱི་བླ་བྲང་ཡུལ་དུ་འབྱོར་ངེས་ཏེ། །
མཛེས་མཛེས་ འཕྱོན་ མས་ མཛའ་ བོར་ རོལ་ སྒེག་ རྣམ་ འགྱུར་ ཅི་ རིགས་ སྟོན་
བཞིན་པར། ། །
དེང་གི་དུས་ཀྱི་བསྒྱུར་བཅོས་ཟབ་སྤེལ་དགེ་མཚན་གླེང་བ་ཐོས་པར་འགྱུར། །
ངོ་མཚར་ལྟད་མོ་ཞིབ་ཏུ་བལྟ་ཕྱིར་ཡུལ་དེར་རེ་ཞིག་གནས་པར་མཛོད། །
དེ་གའི་སྐུ་གསུང་ཐུགས་ཀྱི་རྟེན་གསུམ་གང་གཱ་སྐྱེས་འོད་འབར་བ་ཡི། །
བླ་བྲང༌ བཀྲ་ ཤིས་འཁྱིལ་ དགོན་ གྲགས་ པའི་ མུ་ ཁྱུད་ ཁང་ བཟང་ ཞག་ ལྡན་
251



ན་ར། །
བསམ་བཞིན་ བཀོད་ པ་ ལྟ་ བུར་ མཇལ་ ན་ དགའ་ བདེས་ ཡིད་ ལ་ ཁྱབ་ པར་
འགྱུར། །
གཞན་ཡང་ གྲོང་ དེའི་ ལྗོན་ ཤིང་ རྒྱས་ པའི་ གུར་ཁྱིམ་འཕུབ་ པའི་ མདུན་ རིའི་
ནགས། །
ནགས་ཚལ་ལོ་མས་བསེར་བུ་འཇོ་བའི་རླུང་ཡབ་གཡོབ་པའི་ལྡིང་ཁང་ན། །
ན་ཆུང་རོལ་སྒེག་གར་གྱིས་སྤུད་པའི་ཟུར་མིག་་གློག་གི་ཕྲེང་གཡོ་བ། ། །
བ་སྤུའི་ཕྲེང་ལྡན་མིག་གི་དགའ་སྟོན་མ་གྱུར་འགྱོད་པས་གཟིར་བར་ངེས། །
དེ་ནས་ཁྱོད་ནི་འཁྱོག་པའི་ལམ་ཞུགས་ལྷོ་ཡི་ཕྱོགས་སུ་བགྲོད་པ་ན། །
གཙོས་དགོན་དགེ་ལྡན་ཆོས་ གླིང་ ཞེས་ བྱའི་ གནས་སུ་ བདེ་བླག་ འབྱོར་ བར་
འགྱུར། །
སྲས་མཁར་དགུ་ཐོག་བརླག་པ་མཐོང་ཚེ་མྱ་ངན་འོ་དོད་མི་འབོད་པར། །
རྟེན་གཙོ་ རྣམས་ལ་གུས་ཕྱག་བགྱིད་བཞིན་ དགའ་ མའི་ གམ་ དུ་ ཕེབས་ པར་
མཛོད།
བཞི།
ཀྭ་ཡེ་ ཆུ་ གཏེར་བསྲུབས་ལས་ འཁྲུངས་ པའི་ བདེ་འབྱུང་ གཙུག་ རྒྱུན་ཁྱོད་ ཀྱི་
དྲུང་། །
འཕྱོར་སྒེག་སྣར་མ་མཉེས་པའི་འཛུམ་དཀར་རྒོད་བཞིན་བདེར་གནས་མཐོང་
བ་ཡང་། །
བདག་ལ་རི་དྭགས་མིག་ཅན་དྲན་པའི་གསལ་འདེབས་ གྲོགས་ སུ་ བསྡོངས་པ་
ཡིས། །
252



མགོ་བོའི་འཕང་སྨད་ ཤུགས་རིང་དབུགས་ཀྱང་མགྲིན་ པའི་ སྦུབས་ལས་ ཤོར་
བར་གྱུར། །
ཡན་ལག་མཆོག་མ་བསྟི་བའི་ཉེ་སའི་མགོ་ལྡིང་ཅན་གྱི་ར་བ་ན། །
སྙན་འཇེབས་གླུ་དང་གར་གྱི་རྩེད་འཇོར་རོལ་བའི་སྡུག་གུ་མ་རྣམས་ཀྱིས། །
ལྗོན་ཤིང་དྲ་བའི་ཕག་ནས་ཁྱོད་ལ་མངོན་ཆུང་ཟུར་གྱིས་ལྟ་བྱེད་པར། །
བདག་གི་མཛའ་མོ་གང་དུ་བཞུགས་ཞེས་འདྲི་བཞིན་ངལ་བ་སྤངས་ཏེ་ཚོལ། །
བདག་གི་ཁྱིམ་འཛིན་བུ་མོ་བཟོད་བྲལ་མྱ་ངན་འཇིགས་ལས་སྐྱོབ་པའི་ཕྱིར། །
ཟླ་བ་ཁྱོད་ནི་བླ་གབ་ཅན་དུ་དོགས་མེད་ཞབས་རྡུལ་འགོད་བྱས་ཏེ། །་
བདག་གི་ལྕེ་རྩེ་གཡོ་བ་ལས་ཐོར་གཏམ་སྙན་སྒྲོ་སྐུར་མེད་གསུངས་པས། །
དགའ་མའི་ སྙིང་ དབུས་ ཉལ་ བའི་ སྡུག་ བསྔལ་ མིང་ གི་ ལྷག་ མར་ བྱེད་ པར་
མཛོད། །
ཁོ་བོའི་སྒེག་མོའི་སྐེད་པའི་སྐབས་ཕྲུ་གཞོན་ཤ་ཆགས་ལ་ཁ་ཡང་ཆུང་། །
སོ་ཕྲེང་ དཀར་ མཛེས་ དམར་ རྒྱུས་ མཆུ་ སྒྲོས་ བིལ་ བ་ དང་ མཚུངས་ ལྟ་ བྱེད་
ཀྱིས། །
སྦྲང་རྩིའི་ བརྟུལ་ ཞུགས་ འཛིན་ པའི་ རྣམ་ འཕྲུལ་ རྒོལ་ བའི་ ཡོན་ ཏན་ ཁྱད་
འཕགས་པ། །
མཐོ་རིས་དབང་མོ་ལྟད་མོའི་སླད་དུ་མི་ཡུལ་ཁམས་སུ་བྱོན་པ་འདྲ། །
བདག་གི་ཁོང་བར་ཞུགས་པའི་སྲོག་གི་སྤུན་ཟླའི་གཞོན་གྲོགས་ཟླ་ཞལ་མ། །
བདག་དང་ ལྷན་ ཅིག་ བརྩེ་ དགའི་འགྲོགས་ པའི་གོ་ སྐབས་ ཤིན་ ཏུ་ རིང༌ གྱུར་
ཏེ། །
253



ཁྱོ་དང་བྲལ་བའི་ངང་མོ་ཇི་བཞིན་གཅིག་པུར་གནས་པའི་མྱ་ངན་ལྕི། །
ཁུར་གྱིས་མ་ཐེག་གཟུགས་ཀྱི་རྣམ་པ་གཞན་ཞིག་བླངས་པ་ཤེས་པར་འགྱུར། །
དགའ་ མས་ ངེས་ པར་ སྤྱན་ ཆབ་ མུ་ ཏིག་ བསྙིལ་ བས་ མིག་ འབུར་ མཐོ་ ལྡན་
ཞིང༌། །
སྟེང་འོག་ སྒྲོས་དམར་ སོ་ སྐྱོབ་བར་ནས་ དབུགས་ རིང་ནར་ཞེས་ འབྱིན་ དང་
ལྷན། །
སྤྱི་བོ་སྨད་དཔྱངས་བྲང་ལ་ བཀོད་པའི་བཞིན་རས་སླས་མས་ཡོངས་བསྒྲིབས་
པ།
།
འོད་སྟོང་ལྡན་པའི་ཕྱོགས་ཀྱི་མུ་ཁྱུད་གློག་ལྡན་སྟོད་གཡོག་གྱོན་པ་བཞིན། །
དུས་ཀུན་ ནང་ གི་ བྱེད་ པ་ བདག་ ཕྱོགས་ མཛའ་ པར་ འ ཐམ་ པའི་ མཚན་ ལྡན་
མར། །
གཞོན་གྱིས་མཛའ་བརྩེ་སྙིང་ལ་འཁྱིལ་བའི་ཁྱིམ་གྱི་རྗེ་བོ་དྲན་ནམ་ཞེས། །
དྲི་བའི་བྱ་བ་བྱེད་ཅིང་གནས་དུས་ཟླ་བ་དལ་གྱིས་འོངས་མཐོང་ན། །
མཛེས་མས་ དགའ་ ཞིང་ དགོད་ པའི་ འཛུམ་ གྱིས་ ཁྱོད་ ལ་ སྣེ་ ལེན་ བྱེད་ པར་
འགྱུར། །
བདག་པོའི་ བརྟུལ་ཞུགས་ལྡན་ མ་ ཁྱུ་ བྲལ་ མྱ་ངན་བཟོད་དཀའི་ དབང༌ གྱུར་
ཏེ། །
རྒྱན་འདོགས་ གོས་ བཀྲུའི་ ལས་ བརྗོད་ དྲི་ མ་ ལྡན་ པ་ ཉེར་ བཀླུབས་ ཁོ་ བོའི་
མིང་། །
ལན་གཅིག་མིན་པར་ཤུབ་བུར་བློ་བཞིན་མཆི་མའི་རྡོག་པོ་འགྲིལ་བའི་རྒྱུན། །
ཟླ་གདོང་ངོས་སུ་ཁྱབ་པས་བརླན་པ་དེ་འདྲ་སྤྱི་བོར་ལྷུང་ངོ་སེམས། །
254



ཉིན་མོར་ལས་ཀའི་འདུ་འཛིའི་གར་གྱིས་བྲེལ་བས་མྱ་ངན་འཕྲོག་བྱེད་ཀྱང་། །
སྲོད་དུ་དྲན་གདུང་རལ་གྲི་གཤེད་བབས་གཉིད་བྲལ་ཉལ་ས་བདེ་མིན་པས། །
ཟླ་བ་ཁྱོད་ནི་ཉལ་ཁང་དྲ་མིག་མདུན་གནས་ལྟ་རྟོག་དོན་གཉེར་ཏེ། ། །
བདག་གི་ངག་འཕྲིན་གསལ་བཟླས་ཀུན་གཞི་བདེ་ བའི་ གནས་སུ་འགོད་པར་
IId
མཛོད། །
བདག་གི་རི་དྭགས་མིག་ཅན་སྐུ་ལུས་གཞོགས་གཅིག་ཕབ་ནས་ཉལ་བ་ན། །
དྲི་ཟ་དགའ་བའི་ཚལ་དུ་སུམ་རྩེན་བུ་མོ་ཟུར་གྱིས་འགྱེལ་ལྟར་མཛེས། །
བདག་ཅག་ འབྲལ་ མེད་ གནས་ དུས་ མུན་ ལྡན་ སྐད་ ཅིག་ ཉིད་ ལ་ འདས་ མོད་
ཀྱང་། །
ད་ལྟ་མཆི་མ་དྲོན་མོར་འགྲོགས་པའི་མཚན་མོའི་ཐུན་ནི་ལོ་ལྟར་རིང༌། །
མིག་གི་དཔྱིད་འགྱུར་དགའ་མའི་ལུས་ཀྱི་ཤ་བྲི་སྲོག་ཙམ་འཛིན་བྱེད་ཅིང་། །
ཡིད་ལ་ དྲན་ པའི་ གདུང་ བས་ མནན་ ནས་ གཉིད་ མ་ ཁུགས་ པར་ མལ་ སྟན་
སྟེང་། །
ཡང་དང་ཡང་དུ་བདེ་བྲལ་འགྲེ་ལྡོག་བྱེད་པའི་རྣམ་འགྱུར་དེ་མཐོང་ན། །
ཟླ་བ་ཁྱོད་ཀྱང་འཕྲལ་ལ་སྙིང་རྗེའི་མཆི་མ་འཛག་པར་གདོན་མི་ཟ། །
ཀྭ་ཡེ་ཟླ་བ་དགའ་མར་དུས་སུ་བདེ་ལྡན་གཉིད་ནི་ཐོབ་གྱུར་ན། །
ཅ་ཅོ་གསང་མཐོར་སྒྲོག་པ་ཉེར་སྤངས་སྨྲ་བ་བཅད་ནས་གནས་པར་མཛོད། །།
གལ་སྲིད་དོན་མེད་སྒྲོ་དག་འབྱིན་ན་རྨི་ལམ་ནང་དུ་བདག་མགྲིན་ལ། །
བརྩེ་བའི་ ཉམས་ ཀྱིས་ དམ་ པོར་ འཁྱུད་ པའི་ མདུད་ པ་ འཕྲལ་ ལ་ གཏོང་ བར
བྱེད། །
255



ཀྭ་ཡེ་དགའ་མར་ཟླ་བའི་མིང་ཅན་བདག་ནི་ཁྱོད་ཀྱི་མཛའ་བོ་ཡི། །
གྲོགས་བཟང་ཡིན་པ་ཤེས་པར་གྱིས་ལ་ཁྱོ་བོའི་འཕྲིན་སྙན་ཡིད་བཟུང་ནས། །
ལམ་དུ་བགྲོད་པའི་དཀའ་བ་སྤྱད་དེ་ལུས་ཀྱང་ངལ་བས་དུབ་བཞིན་པར། །
ཁྱོད་ཀྱི་དྲུང་དུ་འོངས་ཞེས་སྨྲས་ན་བདེན་པར་རློམ་ཞིང་ཉན་པར་ངེས། །
ཟླ་བ་ཁྱོད་ཀྱི་ངག་ལ་རྩུབ་རེག་བྲལ་ཞིང་ཤིན་ཏུ་འཇམ་པ་ཡིས། ། །
ཁྱོད་ཀྱི་བརྩེ་ལྡན་མཛའ་བོ་པེ་ཅིན་གྲོང་ཁྱེར་འཚམས་པོར་གནས་པ་དང་། །
ཤིན་ཏུ་དྲན་ང་འི་ཉམས་ཀྱིས་ཁྱོད་ཉིད་བདེའམ་ཞེས་ཀྱང་འདྲི་བཞིན་འདུག །
དེ་ སྐད་ སྨྲས་ ན་ སྡུག་ འོག་ ལྟུང་ བའི་ དགའ་ མར་ དབུགས་ འབྱུང་ ཐོབ་ པར་
ངེས། །
ཁྱོད་ཀྱིས་དགའ་ ཞིང་ གུས་ པས་ གསང་གཏམ་བརྗོད་པའི་ཚུལ་ བཟུང༌ གྲོགས་
མོའི་རྣར། །
མཛའ་བོས་ཁྱོད་ ཉིད་ གཅིག་ པུར་ དྲན་བཞིན་ ཉིན་ཞག་ཕྲེང་ བ་འདའ་བྱེད་
ཅིང་། །
ཁྱོད་ཞལ་ལོངས་སུ་སྤྱོད་པར་འདོད་ཅེས་བདག་གི་ཁ་ལ་བརྒྱུད་པ་དེ། ། །
ཁྱོད་ལ་བསྐུར་བའི་གཏམ་ནི་འདི་ལྟར་ཡིན་ཞེས་ཤུབ་བུར་སྨྲ་བར་མཛོད། །
དགའ་མ་ཁྱོད་ཀྱི་ཡལ་འདབ་ལྔ་བ་མཉེན་ལྕུག་པད་མའི་རྩ་ལག་འདྲ། །
དཀར་དམར་མདངས་བཟང་བྱེ་བའི་བཞིན་རས་སྟོན་གྱི་ཟླ་རྒྱས་དཀྱིལ་འཁོར་
འདྲ༑ །
གཡོ་ཞིང་ འཕྲུལ་ བའི་ གཟི་ ལྡན་ དཀྱུས་ རིང་ འདྲེན་བྱེད་ ར་ ཡིག་ གཉིས་ པ་
256



འདྲ། །
ཨེ་ མ་ སྨིན་ ལེགས་ མ་ ཁྱོད་ མཛེས་ པར་ གླིང་ འདི ར་ འགྲན་ ཟླས་ དབེན་ པ་
མཐོང་། །
ཐག་རིང་ཡུལ་ན་གནས་པོ་ཁྱོད་ཀྱི་བཞིན་རས་མེ་ཏོག་པད་མའི་འཛུམ། །
སྙིང་གི་དྲི་བྲལ་མེ་ལོང་ངོས་སུ་གཟུགས་ཅན་བཞིན་དུ་ཤར་བའི་ཚེ། ། །
དྲན་ པའི་ གདུང་ བ་ རྩུབ་ མོའི་ མཚོན་ གྱིས་ བདག་ ཡིད་ ཟུག་རྔུ་ ཆེར་ བསྐྱེད་
པས། །
གྲོགས་མེད་ གཅིག་ པར་ སྡོད་ པའི་ ཉིན་ མཚན་ རྫོགས་ མཐའ་ བྲལ་ བ་ ཅི་ ཡིན་
ནམ། །
བདག་གི་ལག་ཏུ་ཁྱོད་ཀྱི་འདྲ་དཔར་བཟུང་ནས་སྙིང་ཁར་སྦྱར་བའི་ཚེ། །
རང་དབང་མེད་པར་ དུངས་སེམས་མཆི་མ་བྱུང་བས་མཐོང་ལམ་འགོག་པར་
བྱེད། །
ཀྱི་ཧུད་འུ་ ཅིག་གཟུགས་བརྙན་ མཆོག་ ལ་ བརྟེན་ནས་ ལྷན་ ཅིག་ འགྲོགས་ པ་
ཡི། །
སྐལ་བ་ཕྲན་བུ་ཙམ་ཡང་མེད་པར་གྱུར་པ་འདི་ཀོ་ཅི་ཉེས་སམ། །
ང་ཡིས་མཚན་མོའི་དུས་སུ་ཁྱོད་དང་ལྷན་ཅིག་འཛོམས་པར་ཞག་གི་གྲངས། །
ཅི་ཙམ་ཡོད་པ་སོར་མོའི་འདུ་བྱེད་ངལ་མེད་ཡང་ཡང་བགྲང་བར་བརྩོན། །
ཐུན་གསུམ་མཚན་རིང་ཐུང་ངུར་བསྡུས་ཏེ་སྐད་ཅིག་འདས་ན་ཅི་མ་རུང༌། །
སྙམ་བཞིན་སྡུག་བསྔལ་ངང་དུ་ཉི་མ་རེ་རེའི་དུས་ནི་འདའ་བར་བྱེད། །
ད་དུང་རེ་ཞིག་འཕྲད་པར་དཀའ་བས་ཁྱོད་ཀྱིས་མིག་ཟུམ་བདེ་བར་སྡོད། །
257



ཕྱི་ནས་འུ་ ཅག་ མཉམ་ དུ་ འཛོམས་ པའི་ གོ་ སྐབས་ ངེས་ པར་ འ ཐོབ་ འགྱུར་
བས། །
དེ་དུས་ཡུན་རིང་བྲལ་བ་ལས་བྱུང་རེ་བའི་འདོད་པའི་ལོངས་སྤྱོད་དཔལ། །
ཟླ་བའི་ འོད་ ཀྱིས་ འཁྱུད་ པའི་ མཚན་ མོར་ བག་ ཕེབས་ ཉམས་ སུ་ མྱོང༌ བར་
བྱེད། །
སྔོན་དུས་འུ་ཅག་མལ་ན་མགྲིན་པར་འཁྱུད་ནས་གཉིད་དུ་སོང་བའི་ཚེ། །
ཁྱོད་ཀྱིས་ནམ་གུང་ངུ་སྐད་འབྱིན་པས་ང་ཡང་གཉིད་ལས་སད་དུ་བཅུག །
ངུས་པའི་རྒྱུ་མཚན་ཅི་ཡིན་དྲིས་ཚེ་ཁྱོད་ཀྱིས་ཁོང་དགོད་དང་བཅས་ཏེ། །
མཛའ་བོ་ཁྱོད་ནི་མོ་གཞན་འགྲོགས་པ་རྨི་ལམ་ནང་དུ་མཐོང་ཞེས་སྨྲ། །
ཀྭ་ཡེ་འདྲེན་བྱེད་དཀར་མིན་ནག་པའི་དགའ་མ་ཁྱོད་ཀྱིས་ཕོ་གཞན་པའི་། །
གཡོ་སྒྱུའི་ཚིག་ལ་ཉན་ནས་བདག་ལ་སྙིང་ནི་རིང་བར་མི་འོས་ཏེ། །
བྲལ་བའི་ཤུལ་དུ་ཕོ་གཞན་འ གྲོགས་པར་སྨད་འཚོང་མ་ཞེས་འཕྱ་ངེས་ངས། །
ཕྱི་ནས་འུ་ཅག་རྩེ་དགར་རོལ་ཚེ་དགའ་སྟོང་ཕྱོགས་གཅིག་སྤུངས་ལྟར་སྐྱིད། །
ཀྭ་ཡེ་བསིལ་ཟེར་མགོན་པོ་ཁྱོད་ཀྱིས་བདག་གི་ཞུ་ཡིག་ཨུཏྤལ་ཕྲེང༌། །
བཅུ་དྲུག་ལང་ཚོའི་ཆོ་ཤས་རྫོགས་པའི་དགའ་མའི་རྣ་ལུང་རྒྱུན་བྱིན་རྗེས། །
སླར་ཡང་བརླ་མཛེས་མ་ཡིས་ཚུར་ལ་བསྐུར་བའི་ངག་འཕྲིན་ཁུ་བྱུག་གླུ། །
ཁོ་བོའི་སྒྲ་འཛིན་དཔྱིད་དུ་སྤེལ་ཆེད་ཁྱོད་ཉིད་འདི་གར་ཕེབས་པར་མཛོད། །
ཀྭ་ཡེ་བྱམས་དང་བརྩེ་བའི་བདག་ཉིད་ཅན་གྱི་རི་དྭགས་མཚན་མ་ཁྱོད། །
བདག་དང་དགའ་མའི་འདོད་ པའི་ རེ་བ་ཐམས་ཅད་རྫོགས་པར་བསྒྲུབ་བྱས་
ཏེ། །
258



དགའ་བའི་ རྩེ་ དགའ་ ཁོང་ ནས་ འཛུམ་ བཞིན་སྤྲིན་ བྲལ་ མཁའ་ ལ་ བདེ་བླག་
སྐར་ཚོགས་ རྗེས་ སུ་ ཁྲིད་ ནས་ རྒྱུ་ བའི་ བསམ་ དོན་ ཡིད་ བཞིན་ འགྲུབ་ པར་
སྨོན། །
ཁོ་བོའི་སྙིང་ལ་ཉལ་བའི་དགའ་མ་དྲན་པའི་གདུང་བ་མ་བཟོད་པར། །
སྙན་ངག་སྨྲ་བར་འ གྲན་པའི་ཟླ་བྲལ་ནག་མོ་ཁོལ་གྱི་རྩོམ་ཐབས་མཆོག ། །
གཡར་བའི་ ཐབས་ ཀྱིས་ བསམ་ཚུལ་ མཚོན་ པའི་ ཚིག་ ཀུན་ ཕྲེང་ བར་ སྤེལ་ བ་
ལ། །
མངོན་བརྗོད་དུ་མས་རྒྱ་ཆེར་སྤྲས་ཏེ་བློ་ལྡན་མཉེས་པའི་སྐྱེས་སུ་སྤྲིངས། །
ཆིག་འགྲེལ། །
ལྷ་ལམ། — ནམ་མཁའི་མིང་། ། ཀུན་རྟོག — སེམས།
སྐབས་གསུམ་ལུས་ཕྲ — ལྷ་མོ། ། ཁྱབ་འཇུག་རྐང་པ།—————ཆུ་བོ་གངྒཱ།
རོ་འཛིན། — ལྕེ། ། རི་སྐྱེས་བུ་མོ་། – རི་དྭགས།
དྲན་འཛིན། — ཡིད། སེམས། ། ལེགས་བྲིས་བདག་པོ། —— ལྷའི་རྒྱལ་པོ།
གསེར་གྱི་སྙིང་པོ། —— ས་གཞི། རྡུལ་ལྡན། མཚན་མོ།
དབྱིག་འཛིན་རལ་བ། — ནི་བོ། བཅུ་དྲུག་ཆ། — ཟླ་བ། །
མཚན་མོའི་ཆུ་སྒྲོག —— མཚན་མོའི་ནམ་ ཐོས་ལྡན་དབང༌། ཟླ་བ།
མཁའ།
གནས་འཛིན་བུ་མོ། — མཚན་མོ།
ཆུ་ལྷའི་ཕང་བ། – ནུབ་ཕྱོགས། གཡོན་མ། བུད་མེད།
ལྕགས་ཀྱི་སྒྲོ་ལྡན། — བུང་བ།། ལྔ་སྐྱེས། – སྐྱེས་པ།
དབྱར་སྐྱེས་དགའ་མ་—— འབྲུག ཉིན་མོར་ལོང་བའི་སྒྲོ་ལྡན། — འུག་པ།
མགྲིན་སྔོན། —— རྨ་བྱ།
གླིང་འཛིན། ས་གཞི་
ལུས་སྐྱེས། གསང་གནས། འབྱུང་པོ་འཛིན་བྱེད། – རི་བོ།
25



གསལ་པའི་བུ་མོ་།- ཟླ་བའི་བཙུན་མོ་
མི་ཡེ་འཇིག་རྟེན་— ས་གཞི་
ལུས་ཕྲ། བུད་མེད། །
སྤྲིན་གྱི་སོ་ཅན། —— རི་བོ། །
འོ་མའི་མདོག — དཀར་པོ།
དགའ་བའི་ས་གཞི། — བུད་མེད།
མཐོ་རིས་འོད་ལྔ། – འཇའ་ཚོན།
གསུམ་སྒྲ་ཅན།- — ངུང་བ།
འདབ་བརྒྱ– - མེ་ཏོག
འདྲེན་བྱེད།— མིག །
འཕྱོན་མ།—— བུད་མེད།
་ང་ག་སྐྱེས། –– གསེར།
གྲགས་པའི་མུ་ཁྱུད། བརྒྱ་བྱིན། །
ཞག་ལྡན་མ། - -- ས་གཞི་
བདེ་འབྱུང་གཙུག་རྒྱན།— ཟླ་བ།
སྣར་མ་ ཟླ་བའི་བཙུན་མོ།
རི་དྭགས་མིག་ཅན། བུད་མེད།
ཡན་ལག་མཆོག་མ།———— ལྗོན་ཤིང་།
སྡུག་གུ་མ། - བུད་མེད།
ཁྱིམ་འཛིན་བུ་མོ་ — བུད་མེད།
བླ་གབ་ཅན།———- ཁང་པ།
ལྟ་བྱེད།—— མིག
སྦྲང་རྩིའི་བརྟུལ་ཞུགས་འཛིན་པ།
བུང་བ། །
མཐོ་རིས་དབང་མོ།– ལྷ་མོ།
ཟླ་ཞལ་མr . བུད་མེ་ད།
སོ་སྐྱོབ། — མཆུ།
ཕྱོགས་ཀྱི་མུ་ཁྱུད།- - ཉི་མ།
གློག་ལྡན– སྤྲིན།
ཁྱིམ་གྱི་རྗེ་བོ༑ — ཁྱོ་ག
ནང་གི་བྱེད་པ།: སེམས།
མཚན་ལྡན་མ—— བུད་མེད།
བདག་པོའི་བརྟུལ་ཞུགས་ལྡན་མ།
-- བུད་མེད། །
ཀུན་གཞི། — སེམས།
མུན་ལྡན། – མཚན་མོ།
ཡལ་འདབ་ལྔ་པ། ལག་པ།
ར་ཡིག་གཉིས་པ།—— བུང་བ།
སྨིན་ལེགས་མ། བུད་མེད།
བརླུ་མཛེས་མ།--་ བུད་མེད་
སྒྲ་འཛིན— རྣ་བ། །
རི་དྭགས་མཚན་མ- ཟླ་བ།
26)



ནམ་མཁའི་ལྷ་མོ།
མཁའ་དབྱིངས་ཀྱི་ཞབས་ཞུ་
བ་ཞིག་ལ་ཕུལ།
ཁྱོད་སུ་ཞིག་ཡིན་ང་།
ངས་གཏན་ནས་མི་ཤེས་ཀྱང༌།
ཁྱོད་ཀྱི་རྣ་བར་སྙན་པའི་མིང་ནི།
གདོད་མ་ཉིད་ནས་སྙན་ངག་ཅིག་ཡིན།
ངའི་གློག་དམར་ལྟར་འཁྱུག་པའི་འཆར་སྣང་དེ་
ཁྱོད་ཀྱི་རྗེས་སུ་བསྙེགས་ང་འི་ཀློང་ལས། །
ཕྱིར་དྲན་དང་འགྲོགས་པའི་སྙན་ངག་ཅིག་འཕུར།
གངས་རི་ཕྲེང་བས་བསྐོར་བའི་ལྗོངས་འདི་ན།
གླག་རྒོད། ཁུ་བྱུག ཁྲུང་ཁྲུང་།
ལྷ་སྒྲུང་ནང་གི་ཅང་ཤེས་དང་།
གཏམ་རྒྱུད་ནང་གི་ལྷ་མོ་བཅས་
འཕུར་ལྡིང་རྩལ་ལ་གོམས་པ་མང་པོ་ཞིག་ཡོད།
ཡིན་ནའང་བོད་པ་རྣམས་སྔོན་དུས་གནམ་ལ་འཕུར་མ་མྱོང་ཡང༌།
ཁོ་ཚོའི་འདྲེན་བྱེད་ དུ་ སྔོན་བསངས་དྲི་མ་བྲལ་བའི་ནམ་ མཁའ་
ཤར་ཞིང་། །
261



ཁོ་ཚོའི་འཕྲུལ་སྣང་གིས་ཕྱོགས་བཞིར་འཕུར་ལྡིང་བྱེད་པའི་ རང་
དབང་སྤྱོད་བཞིན་ཡོད། །
དེ་རིང་།
ནམ་མཁའི་ལྷ་མོ་ཁྱོད་ཀྱིས་
གངས་ཅན་པའི་རེ་འདུན་ཁྱེར་ཞིང་།
གངས་ཅན་པའི་རྨི་ལ་མ་ཁུར་ཏེ།
གངས་ཅན་པའི་ཚབ་བྱས་ནས་མཁའ་ལ་འཕུར།
ལྟོས་དང་།
དབང་ཕྱོགས་ནས་ཉི་གཞོན་ཤར་དུས།
ཆུ་ངོས་ནས་ལམ་ལམ་དུ་འཚེར་བའི་འོད་སྟོང་དེ།
ཁྱོད་ལ་རྟེན་འབྲེལ་ཞུ་བའི་འཛུམ་དཀར་ཡིན།
ཉོན་དང་།
དཔྱིད་དཔལ་གྱི་ཕོ་ཉ་སླེབས་དུས། །
ཤར་ཕྱོགས་སུ་བཞུར་བའི་ཆུ་ཕྲན་གྱི་ལྟུང་སྒྲ་དེ།
ཁྱོད་ལ་བསྟོད་པའི་སྙན་འཇེབས་ཀྱི་གླུ་གཞས་ཡིན།
སྐྱ་རེངས་ཀྱི་སོར་རྩེས་ཉི་གཞོན་བཏེགས་ཚེ།
ཁྱོད་ཀྱིས་ཉི་འོད་ཀྱི་མཚར་སྡུག་རུམ་ལ་བཅུག་ཅིང་།
འཛུམ་མདངས་ཀྱི་མེ་ཏོག་ཐོད་དུ་བཅིངས་ཏེ།
ཁ་བཏགས་མང་པོའི་རླབས་ཕྲེང་གི་རྩེ་ནས། །
མཐོ་བ་ནམ་མཁའི་དབྱིངས་སུ་འཕུར་ཏེ།
དུས་རབས་རྙིང་བ་དེ་འདས་པའི་དུས་ཀྱི་སྐྱེས་སུ་བརྫངས་པ་དང་།
དུས་རབས་གསར་ བ་དེ་རྣམ་དཔྱོད་ རིག་ པའི་ འཛུམ་ གྱིས་ བསུ་
བཞིན་ཡོད།
262



བསླབ་བྱ་ཕན་བདེའི་འབྱུང་གནས།
ད་ལྟའི་དུས་སྐབས་ཀྱི་མི་ཡིས། །
ཕན་པའི་བསླབ་བྱ་ལ་མི་ཉན། །
རང་ཆེ་རང་མཐོ་ལ་ཕྱོགས་ཏེ། །
གཞོན་རྣམས་མིག་ནང་དུ་མི་འཇོག །
ཀ་ཡེ་བསམ་མེད་ཀྱི་མི་རྣམས། །
ཁ་ནས་སྟོང་གཏམ་ཉིད་སྨྲ་བཞིན། །
ག་ལེར་སོས་དལ་དུ་སྡོད་པར། །
ང་ཡིས་བསམ་ཚུལ་ཞིག་བརྗོད་དོ། །
མི་རིགས་ལ་རྒྱུ་ཉིད་བསམས་ན། །
ཕན་ཚུན་མཐུན་སྒྲིལ་ཞིག་བྱེད་དགོས། །
ཕྱི་བཤིག་ནང་བཤིག་ཅིག་བྱེད་ན། །
ས་ཆུ་རྩོད་པ་ལ་རེམས་ཤིག །
263



མི་རིགས་སྟོབས་ལྡན་དུ་བསྒྱུར་ན། །
ཚན་རིག་རིག་གནས་ལ་སློབ་དགོས། །
འགྲོ་ཐབས་འ དུག་ཐབས་ཞིག་བྱེད་ན། །
ཇ་ཆང་ཤོ་རྒྱུན་ལ་རེམས་ཤིག ། །
སློབ་སྦྱོང་རྣལ་མ་ཞིག་བྱེད་ན། །
ཉིན་རྒྱུན་བརྩོན་པ་ལ་བརྟེན་དགོས། །
ཡོན་ཏན་མེད་པ་ཞིག་བྱེད་ན། །
ཁྲོམ་སྲང་ཉུལ་བ་ལ་རེམས་ཤིག །
བྱ་བ་མ་ཐར་ཐོན་ཞིག་བསྒྲུབ་ན། །
བསམ་བློ་སྣ་གཅིག་ལ་གཏོད་དགོས། །
སྣ་ག་ཅིག་གཏོད་པ་ལ་་སུན་ན། །
དྲན་ཚད་བསྒྲུབ་པ་ལ་རེམས་ཤིག །
ལུས་བདེ་སེམས་སྐྱིད་ཅིག་འདོད་ན། །
ཁ་ཤགས་འ ཐབ་པ་་ཉིད་སྤོང་དགོས། །
ངལ་དུབ་ཟིན་མེད་ཅིག་བྱེད་ན། །
ཁང་རྙིང་ཞིག་འཆོས་ལ་རེམས་ཤིག །
བདེ་སྐྱིད་མདུན་ལམ་ཞིག་འཚོལ་ན། །
ཐོག་མར་དཀའ་བ་ཞིག་སྤྱོད་དགོས། །
ཕྱི་འཇིགས་ནང་སྡུག་གིས་ཆོག་ན། །
ལེ་ལོ་སྐྱིད་ལུག་ལ་རེམས་ཤིག །
264



མགོན་སྐྱབས་བསླུ་མེད་ཅིག་དགོས་ན། །
སྐྱེས་ཆེན་དམ་པ་ལ་བཀུར་དགོས། །
གཉའ་ནས་གནོན་མི་ཞིག་དགོས་ན། །
ཁྲེལ་མེད་དཔོན་པོ་ལ་སྟེན་ཅིག །
སོས་དལ་སྡོད་པ་ཞིག་འདོད་ན། །
ཡིད་ལ་དྲན་རྒྱུ་ནི་མ་མང་། །
མི་ཁོམ་སྟོང་འུར་ཞིག་འདོད་ན། །
ཆེ་ཆེ་མཐོ་མཐོའི་སར་རྒྱུགས་ཤིག །
རེ་བ་འབྲས་ཡོད་ཅིག་བྱེད་ན། །
རང་འཁྲིའི་བྱ་བ་ལ་བརྩོན་དགོས། །
ཚེགས་ཆེ་དོན་ཆུང་ཞིག་བྱེད་ན། {
ཕྱུག་པོའི་ངོ་འཛིན་ལ་རེམས་ཤིག །
ནམ་ཕུགས་ལེགས་པ་ཞིག་འདོད་ན། །
རྒྱུ་འབྲས་བརྩི་བ་ལ་འབད་དགོས། །
རང་གིས་རང་ཉིད་ནི་བསླུ་ན། །
ཧ་ཅང་བློ་རྒོད་ཅིག་བྱེད་དགོས། །
འཕྲལ་ཡུན་བདེ་སྐྱིད་ཅིག་འདོད་ན། །
གཞན་ལ་ཕན་པ་ཞིག་བསྒྲུབ་དགོས། །
སྡུག་བསྔལ་རང་ཐོག་ཏུ་འཐེན་ན། །
265



ཕྲག་དོག་བྱེད་པ་ལ་རེམས་ཤིག །
ཡ་རབས་སྤྱོད་ལམ་ཞིག་འདོད་ན། །
ཁ་ཁོག་དྲང་མོ་ཞིག་བྱེད་དགོས། །
ཕྱི་ཚུལ་མཛེས་པ་ཡིས་ཆོག་ན། ། །
སྒུར་སྒུར་ཞུམ་ཞུམ་རང་གྱིས་ཤིག །
མཁས་པ་དོན་ལྡན་ཞིག་བྱེད་ན། །
འཆད་རྩོད་རྩོམ་གསུམ་ལ་བྱང་དགོས། །
མཁས་པ་དོན་མེད་ཅིག་བྱེད་ན། །
ཐ་སྙད་ཚིག་སྐམ་ཉིད་སྒྲིགས་ཤིག །
མཁས་པ་ཚད་ལྡན་རང་ཡིན་མིན། །
རྩོམ་པ་དཔང་བོ་རུ་འཇོག་དགོས། །
གཞན་མགོ་བསྐོར་ཐབས་ཀྱིས་ཆོག་ན། །
གཡོ་སྒྱུའི་ཁ་འཇམ་རང་གྱིས་ཤིག །
ཉིན་མཚན་དོན་ལྡན་དུ་བྱེད་ན། །
ལས་ཀའི་རིམ་པ་ལ་བལྟ་དགོས། །
མི་ཚེ་སྟོང་ཟད་དུ་གཏོང་ན། །
གཞན་མ་ཚང་བརྗོད་པ་ལ་རེམས་ཤིག །
གཞན་ཕན་རྣལ་མ་ཞིག་བསྒྲུབ་ན། །
རང་གི་བསམ་པ་དེ་བཟང་དགོས། །
266



རང་གཞན་བདེ་བ་ཀུན་འཇོམས་ན། །
ཁ་འཇམ་ཁོག་རྩུབ་རང་གྱིས་ཤིག །
ཀུན་གྱིས་དམོད་མོ་ཞིག་ཉོ་ན། །
གཞན་ལ་གནོད་པ་ཞིག་སྐྱེལ་དགོས། །
བྱ་བ་འཁྲུལ་མེད་ཅིག་བསྒྲུབ་ན། །
རང་དཔེ་གཞན་དཔེ་གཉིས་སྦྱོར་དགོས། །
གཞན་གྱིས་བཀུར་བ་ཞིག་འདོད་ན། །
གཞན་ལ་བསྟུན་པ་ཞིག་བྱེད་དགོས། །
གཞན་དང་རྒྱབ་འགལ་ཞིག་བྱེད་ན། །
རང་དོན་གཅིག་པུ་ལ་གཅུས་ཤིག །
གཞན་གྱིས་བཀུར་ཐོག་ཏུ་སྡོད་ན། །
བསམ་པ་དཀར་པོ་ཞིག་འཛིན་དགོས། །
ཀུན་གྱིས་བརྙས་པ་ཞིག་འདོད་ན། ། །
གནོད་པའི་རྫུན་གཏམ་རང་ཤོད་ཅིག །
ཀུན་དང་མཐུན་པ་ཞིག་བྱེད་ན། ：
གཞན་གྱི་འདོད་པ་དང་བསྟུན་དགོས། །
མཐོང་ཚད་ལད་མོ་རང་བྱེད་པ། །
ཀླད་པ་མེད་པ་ཡི་རྟགས་ཡིན། །
སྐད་རིགས་ཐམས་ཅད་ནི་ཤེས་ན། །
267



མཁས་པའི་མཚན་སྙན་ནི་ཐོབ་ཀྱང་། །
རང་གི་ཕ་སྐད་ཀྱང་བརྗེད་པ། །
ངོ་ཚ་ཁྲེལ་མེད་ཀྱི་རྟགས་ཡིན། །
རང་ཉིད་མཁས་པ་ཞིག་ཡིན་ཡང་། །
ང་རྒྱལ་མགོ་འཕང་ནི་བཏེགས་ཏེ། །
གཞན་ལ་ཁྱད་གསོད་ནི་མང་ན། །
དགྲ་བོའི་གཡབ་མོ་ཉིད་ཡིན་ནོ། །
གང་དྲན་ལག་ལེན་དུ་འདེབས་པ། །
ཕུང་འགྱོད་འདྲེན་པ་ཡི་ཕོ་ཉ། །
བསམ་རྒྱུ་དྲན་རྒྱུ་ནི་མང་བ། །
ཡིད་དབང་དཀྲུག་བྱེད་ཅིག་ཡིན་ནོ། །
རྣ་བར་སྙན་པ་ཡི་གཏམ་བཟང༌། །
བཤད་ཚད་བསམ་དཀར་རང་མིན་པས། །
ཁ་འཇམ་ཁོག་རྩུབ་ཀྱི་ཕྱོགས་ལ། །
དུས་ཀུན་གཟབ་གཟབ་ཅིག་བྱེད་དགོས། །
དེ་འདྲའི་བསླབ་བྱ་ཡི་རོལ་མོ། །
རང་མཉམ་སྐལ་ལྡན་ལ་འཁྲོལ་ན། །།
ཕན་དང་བདེ་བ་ཡི་མེ་ཏོག །
ཁོར་ཡུག་ཡུལ་ལྗོངས་སུ་བཞད་དོ། །
268



རྨི་ལམ་ནང་དུ།
རྨི་ལམ་ནང་དུ།
རྒྱུ་སྐར་གྱི་ཕྲེང་བས་སྤུད་པའི་ཡུལ་ཁམས་ནས།
ཁོ་བོས་བདག་རྙེད་བྱུང༌།
རྨི་ལམ་ནང་དུ།
བསམ་ཚུལ་གྱི་ཆུ་ཀླུང་དྲག་ཏུ་རྒྱུགས་པའི་དབུས་ནས།
ཁོ་བོས་བདག་བཟུང་བྱུང་།
སྔོན་དུས་ཆུ་རྒྱུན་ལྟར་བཞུར་ཟིན་པའི་འཕྲུལ་སྣང་དེ།
སྔར་བཞིན་ཚ་དྲོད་ལྡན་པས་མེ་དང་མཚུངས།
སྔར་བརྗེད་ཟིན་པའི་བརྩེ་དུང་རྙིང་བ་དེར།
ད་དུང་ཡིད་འཕྲོག་གི་བྱེད་ལས་ལྡན་པས་ མཛའ་ གཞས་ སྙན་ མོ་
ཞིག་དང་མཚུངས། །
སྐབས་རེར་གསལ་ལ་ སྐབས་རེར་མི་ གསལ་བའི་ཡིད་འོང་གི་རྨི་
ལམ་དེ།
ལོ་ཟླ་གཉིས་ཀྱི་སྐལ་བའི་སྟེང་དུ་ཞོན་ནས་མུ་ཏིག་ཐོར་བ་ལྟ་བུའི་
འོད་སྣང་འཕྲོ་བཞིན་ཡོད
རྨི་ལམ་ནང་དུ།
269



ཁོ་བོ་ཡུལ་ལྗོངས་སུ་གྱུར།
ཁོ་བོ་སྔོ་བསངས་ཀྱི་མདོག་ཏུ་གྱུར།
རྨི་ལམ་ནང་དུ།
ཆེས་ཤིན་ཏུ་ཆེ་བའི་འཇིག་རྟེན་དང༌།
ཆེས་ཤིན་ཏུ་ཆུང་བའི་འཇིག་རྟེན་ནི།
“ང་”མ་གཏོགས་གཞན་ཅི་ཡང་མེད།
270



དགའ་མ་འབོད་པར་མངགས་པའི་
ཕོ་ཉ།
ཐ་མཐའ་གཞལ་དཀའི་སྔོ་བསངས་འཚེ་མེད་ལམ། །
དལ་གྱིས་རྒྱུ་བའི་ཆ་རྫོགས་ཉ་རྒྱས་ཟླ།།
མཐོང་བ་ཙམ་གྱིས་བརྩེ་ལྡན་དགའ་མ་གང་། །
ཡིད་ངོར་འཕོས་པའི་རྩེ་དགའ་ཅི་ཡང་འཛིན། །
རབ་དཀར་བཞིན་རས་མཛེས་པས་ཟླ་བ་དང༌། །
འཛུམ་མདངས་ཡིད་དུ་འོང་བས་འོད་དཀར་གྱི། །
སྣང་བ་འཕྲོག་ནུས་སྒེག་ལྡན་གཞོན་ནུ་མ། །
བདག་གི་བློ་ལ་འཆོར་བ་སུ་ཡིས་འགོག །
སྔོན་དུས་མཚར་སྡུག་རྫོགས་པའི་གླིང་གའི་ཚལ། །
འུ་ཅག་གཏམ་གླེང་རྒྱུད་མངས་འཁྲོལ་བ་དང་། །
ལྷན་ཅིག་རྩེད་འཇོའི་དཔལ་ལ་རོལ་བ་ཡིས། །
ཟོལ་མེད་བརྩེ་དུང་གྲོགས་སུ་ཉེ་བར་བཀུག །
དེ་དུས་ཁྱེད་ཞལ་འཛུམ་དཀར་རྣམ་བཞད་ཅིང༌། །
271



མགོ་བོ་བདག་གི་ཕྲག་པར་བརྟེན་བྱས་ཏེ། །
ང་རང་ཁྱེད་ལ་དབང་བ་ཡིན་ནོ་ཞེས། །
བརྗོད་པའི་གཏམ་དེ་ཅི་འདྲའི་སྙན་པ་ལ། །
དེ་ཚེ་བདག་གི་མགོ་བོ་ཡར་བཏེགས་ཏེ། །
མཁའ་རུ་བལྟས་ཚེ་གསེར་བྱ་ངང་ངུར་ཟུང༌། །
རབ་དགའི་འཕུར་ལྡིང་རྩེན་པ་མཐོང་བ་ཡང་། །
འུ་བུ་ཅག་གི་རྗེས་སུ་མཐུན་ནོ་སེམས། །
གཞན་ཡང་ནེའུ་གསིང་རྣམ་པར་རྒྱས་པའི་གཞིར། །
མེ་ཏོག་ཕྲེང་བ་རྩེ་དགའ་རྒོད་པ་ལ། །
འཁྱུད་པའི་བུང་བས་གཤོག་སྒྲ་འབྱིན་པ་ཡིས། །
འུ་བུ་ཅག་ལ་དགའ་བསུ་བྱེད་པ་འདྲ། །
སྙིང་གི་ཐིག་ལེར་བཀོད་པའི་ན་ཆུང་ཁྱོད། །
རིང་ནས་རྗེས་སུ་ཆགས་པའི་ཕོ་གསར་བདག །
ཡི་གེ་སློབ་པའི་སླད་དུ་སྒྲོ་བཏགས་ནས། །
ཁྱོད་དང་འགྲོགས་ཕྱིར་གླིང་གའི་ཚལ་འདིར་འོངས། །
དེ་དུས་མཛའ་བའི་ཞགས་པས་བཅིངས་གྱུར་པའི། །
སྐྱེས་འབྲས་མཚར་བའི་ན་ཆུང་སྙིང་གི་དཔྱིད། །
འུ་ཅག་རེ་བ་ཇི་བཞིན་ཆབས་ཅིག་ཏུ། །
རྩེད་འཇོར་རོལ་བའི་སྐལ་བཟང་དེ་རྨད་བྱུང་། །
272



དེ་ནས་ཁྱེད་ཀྱི་མིང་གི་སྒྲ་ཙམ་ཡང༌། །
སྒྲ་འཛིན་དབང་པོའི་ཡུལ་དུ་གྱུར་བའི་ཚེ། །
རབ་དགའི་སྤུ་ལོང་རྣམ་པར་གཡོ་བྱེད་པའི། །
ཟློས་གར་བསྒྱུར་བའི་ལྟད་མོ་ཅི་ཡང་སྟོན། །
ཉིན་ཞག་ཕྲེང་བ་གང་གཱའི་ཆུ་རྒྱུན་བཞིན། །
མཐར་གྱིས་འདས་བསྟུན་འུ་ཅག་མཛའ་བརྩེ་ནི། །
མ་གཅིག་སྤུན་ལས་ལྷག་པར་གྱུར་བའི་ཚེ། །
ཁྱོད་ཉིད་རྒྱ་གར་འཕགས་པའི་ཡུལ་དུ་བྲོས། །
བརྩེ་དུང་འོད་རིས་མ་ཉམས་ཆ་རྫོགས་ཟླ། །
ཡིད་དབང་མཁའ་ལ་འཆར་བའི་དགའ་མ་ཁྱེད། །
སོང་རྗེས་བདག་གི་བཞིན་རས་འཛུམ་དཀར་གྱི། །
ཀུ་མུ་ད་ཡི་འདབ་ཕྲེང་ཟུམ་པར་གྱུར། །
ཉི་མ་ཆུ་ལྷའི་ཕང་བར་ཞུགས་ན་ཡང་། །
ཞོགས་པར་དབང་ཕྱོགས་མཁའ་ལ་འཕགས་སྲིད་མོད། །
འོན་ཀྱང་རྒྱུ་གར་སོང་བའི་ན་ཆུང་མ། །
ཕ་ཡུལ་ལོག་པ་མིག་གིས་མཐོང་མ་གྱུར། །
དེ་ཕྱིར་མྱ་ངན་སྟོང་གི་མུན་པ་ཡིས། །
ཁོ་བོའི་ཡིད་དབང་ཀུན་ནས་འཁྱུད་དང་ལྷན། །
བདེ་སྐྱིད་སྣང་བ་མ་ལུས་འཇའ་ཚོན་ལྟར། །
ཅང་མེད་སྟོང་བའི་མཁའ་ལ་འབྲོས་པར་བརྩམས། །
273



ལྟོས་དང་རིན་ཆེན་གོས་ཀྱིས་སྤུད་པའི་མིས། །
སྙན་པའི་གླུ་དང་མཛེས་པའི་བྲོ་འཁྲབ་ནས། །
ཞོ་སྟོན་དུས་ཆེན་དལ་གྱིས་སླེབས་པ་ལ། །
དགའ་བསུ་བྱེད་པས་གནམ་ས་དོག་པོར་འགེངས། །
གལ་སྲིད་ཁྱེད་ཀྱང་ཕ་ཡུལ་བོད་ལྗོངས་དང༌། །
མ་བྲལ་འུ་ཅག་ལྷན་ཅིག་འཚོ་བའི་ཕྱིར། །
བོད་མི་རྨོངས་པའི་གཉིད་ལས་སད་པ་ལ། །
དབྱངས་བདུན་རྫོགས་པའི་གླུ་ཡིས་ཅིས་མི་བསྟོད། །
དཀའ་སྤྱད་བརྩོན་པའི་མཐུ་ཡིས་བདེ་སྐྱིད་དཔལ། །
ཅི་དགར་བསྐྲུན་ཀྱང་རི་དྭགས་མིག་ཅན་ཁྱེད། །
དྲན་པའི་མཆི་མ་ཟད་པའི་གོ་སྐབས་ནི། །
ནམ་མཁའི་ཚལ་གྱི་པད་དཀར་དོག་པ་བཞིན། །
བལྟས་ན་འདྲེན་བྱེད་དབང་བོས་མི་མཐོང་ཞིང༌། །
བགྲོད་ན་གཡང་གཟར་འ ཕྲང་ནས་མི་ཐར་བའི། །
གནས་སུ་རང་རང་ཅི་དགར་འཚོ་ན་ཡང་། །
ཕན་ཚུན་ཡིད་དབང་ལྷན་ཅིག་འབྲེལ་བ་མཚར། །
ཁྱེད་ཉིད་དྲན་པའི་གདུང་བའི་རལ་གྲི་ཡིས། །
ལན་བརྒྱར་བསྣུན་པའི་ཟུག་རྔུ་ཤུགས་དྲག་པོ། །
མ་བཟོད་འཁུན་སྒྲ་ལྷང་ངེར་འབྱིན་པ་ནི། །
274



སྙིང་གི་དབང་པོ་དུམ་བུར་གས་པར་འགྲན། །
ཐ་ན་རྒྱ་གར་ཕྱོགས་ཀྱི་མཁའ་དབྱིངས་སུ། །
སྤྲིན་དཀར་དུམ་བུ་རྒྱུ་བ་མཐོང་བའི་ཚེ། །
དུངས་པའི་ཡིད་དབང་རྣམ་པར་གཡོ་བྱེད་པ། །
ཆུ་ནང་ཟླ་གཟུགས་འདར་བའི་རྗེས་སུ་འགྲོ། །
ད་ནི་བལྟ་ན་ཉམས་དགའི་ཕ་ཡུལ་དུ། །
དྲུག་ཅུ་ཐམ་པའི་ལོ་ལྟར་མུ་གེ་དང་། །
རིག་གནས་གསར་བརྗེའི་དུས་བཞིན་འཇིགས་པ་ཀུན། །
མ་མཆིས་བདེ་སྐྱིད་འོད་སྣང་རྩེ་དགའ་རྒོད། །
སྙིང་སྟོབས་འབུམ་གྱིས་སྙེམས་པའི་དཔའ་བོ་ཡི། །
གཅེས་སྲོག་ལྐོག་མར་འབྱིན་པའི་བསད་ཁྲག་གིས། །
ས་གཞི་དམར་མདོག་བསྒྱུར་བའི་གཤིན་རྗེའི་དཔུང་། །
ད་ལྟ་མེད་དོ་སྙིང་གི་ཐིག་ལེ་མ། །
སྔོན་བྱོན་མཁས་པའི་མཁྱེན་དཔྱོད་ལས་འཁྲུངས་པའི། །
གླེགས་བམ་རི་བོའི་གཏོས་དང་མཉམ་པ་རྣམས། །
རྨོངས་དད་རེད་ཅེས་མེ་ལ་བསྲེག་པའི་མི། །
ད་ལྟ་མེད་དོ་སྙིང་གི་ཐིག་ལེ་མ། །
འཆི་མེད་སུམ་རྩེན་ཡུལ་གྱི་ཕོ་བྲང་ལ། །
སྐྱེངས་པ་སྟེར་ནུས་བརྗིད་ལྡན་དགོན་པ་ཀུན། །
275



འཇུངས་པ་མེད་པར་བཤིག་པའི་བདུད་ཀྱི་དཔུང༌། །
ད་ལྟ་མེད་དོ་སྙིང་གི་ཐིག་ལེ་མ། །
ངུར་སྨྲིག་གོས་ཀྱིས་མཛེས་པའི་བཙུན་པ་སྟོང་། །
འཇིགས་རུང་བཙོན་དུ་འཇུག་པ་དོན་གཉེར་བའིད །
མ་རུངས་སྲིན་པོ་དཔུང་བ་གཏུམ་པོའི་ཁྱུ། །
ད་ལྟ་མེད་དོ་སྙིང་གི་ཐིག་ལེ་མ། །
ཐོག་མར་འཇམ་སྙན་གཏམ་གྱིས་བསླུ་བྱེད་ཅིང་། །
ཕྱིས་སུ་དམོད་པའི་འབྲུག་སྒྲ་ལྡིར་བ་ཡིས། ། །
འབངས་ཀྱི་སྙིང་རྩ་འགས་པའི་གཡོ་སྒྱུ་ཅན། །
ད་ལྟ་མེད་དོ་སྙིང་གི་ཐིག་ལེ་མ། །
ཐ་སྙད་རིག་པའི་གནས་ལ་དབང་འབྱོར་ཞིང་། །
འཆད་རྩོད་རྩོམ་གསུམ་ཀུན་ལ་ཐོགས་མེད་པའི། །
མཁས་ཀུན་ཕྱི་མར་བརྫངས་པའི་ལས་བྱེད་པ། །
ད་ལྟ་མེད་དོ་སྙིང་གི་ཐིག་ལེ་མ། །
བརྩོན་འགྲུས་ལྡན་པའི་བྷོཊའི་རྐང་གཉིས་ཀྱིས། །
བསྐལ་བ་སྟོང་ལ་སྤྱད་པའི་ཁང་བཟང་དང་། །
ལོ་ངོ་བརྒྱ་ལ་བསགས་པའི་སྲིད་འབྱོར་དག །
ད་ལྟ་འ ཕྲོག་མཁན་མེད་དོ་ལུས་ཕྲ་མ། །
བོད་རིགས་དུད་འགྲོ་ལས་ཀྱང་གླེན་ནོ་ཞེས། །
276



འཕྱ་བའི་ལུད་པ་ཕྱོགས་བཅུར་འཕེན་པ་དང༌། །
དམོད་པའི་ཟུར་མིག་འཁྱོག་པོ་གཡོ་བ་ཡི། །
མ་རབས་ད་ལྟ་མེད་དོ་ཕྲ་རྒྱས་མ། །
དེ་ཡང་ཁོར་ཡུག་ཞིང་ས་གཤིན་པོ་ལ། །
འཁྱུད་པའི་ཕུན་ཚོགས་སྙེ་མའི་འབྲས་བུ་རྣམས། །
ལྡེམ་ལྡེམ་གཡོ་བའི་གར་སྟབས་ལ་ཞུགས་པས། །
ལོ་ལེགས་གསར་པ་མགྲོན་དུ་འབོད་པ་འདྲ། །
ལྷོ་རླུང་བསིལ་བའི་རེག་བྱས་ཉེར་བསྐྱོད་པའི། །
ལྗོན་པ་མེ་ཏོག་ལྷན་ཅིག་གཡོ་བ་ཡི། །
གླིང་གའི་ཚལ་དུ་ཕོ་མོ་གཞོན་ནུ་ཀུན། །
ལག་རྡང་སྦྲེལ་ནས་ཉམས་ལྡན་གར་གྱིས་བྲེལ། །
དབང་སྔོན་ཞུན་མའི་ཁམས་ལས་གྲུབ་པ་ལྟའི། །
རབ་ཡངས་ནེའུ་གསིང་རྣམ་པར་རྒྱས་པའི་གཞིར། །
ཨ་རག་བཅུད་ཀྱིས་མྱོས་པའི་ལུས་ཅན་རྣམས། །
སྙན་འཇེབས་གླུ་དབྱངས་ལེན་བཞིན་ཉིན་མཚན་འདའ། །
སྐབས་གསུམ་ཁང་བཟང་མཆོག་ལ་ཅོ་འདྲི་བའི། །
བསམ་གཏན་ཁང་བར་བཙུན་པ་སྟོང་ཕྲག་གིས། །
ཆབས་ཅིག་ཆོས་སྒྲ་ལྷང་ལྷང་སྙན་སྒྲོག་པས། ། །
འབྲུག་སྟོང་ལྡིར་བའི་དབྱངས་ལ་འཕྱ་ཞིང་དགོད། །
277



དེ་ལྟའི་རྨད་བྱུང་དགེ་མཚན་རྒྱས་པ་ལ། །
འཆི་མེད་ལྷས་ཀྱང་འགྲམ་ཆུ་ལྡང་བའི་ཕྱིར། །
རྒྱ་གར་འཕགས་ཡུལ་དོར་ནས་ཕ་ཡུལ་ལ། །
མྱུར་བར་ཕེབས་ཤོག་རི་དྭགས་མིག་ཅན་མ། །
མཐར་གྱིས་འདས་པའི་ལོ་ངོ་སུམ་ཅུའི་རིང་། །
ཁྱེད་ཉིད་དྲན་པའི་མཆི་མ་ཆར་བསྙིལ་བའི། ། །
ཡིད་ཀྱི་གདུང་བ་སེལ་སླད་ཕ་ཡུལ་དུ། །
མྱུར་བར་ཕེབས་ཤོག་སྨིན་ལེགས་བཞིན་བཟང་མ། །
བཅུ་དྲུག་ལང་ཚོའི་འཕྱོར་སྒེག་ཉམས་ན་ཡང་། །
མཛའ་བརྩེ་རླབས་ཕྲེང་མཁའ་ལ་འཕྱུར་བའི་ཤུགས། །
བཀག་ཀྱང་གཞན་དབང་མ་གྱུར་ཡིད་བཞིན་དུ། །
འགྲོགས་པའི་སྐལ་བཟང་སྩོལ་ཏོ་སྒེག་འཆང་མ། །
ཁོ་བོའི་ལང་ཚོའི་མེ་ཏོག་ལྷུང་གྱུར་ཅིང་། །
རྒས་གཉེར་རི་མོ་གདོང་ལ་རྣམ་བཀྲ་ཡང་། །
ཁྱེད་དང་བརྩེ་བའི་བསམ་པ་མ་རྙིང་བར། །
ཡུལ་དུ་ཕེབས་པར་སྒུག་གོ་ལུས་ཕྲ་མ། །
རྟག་ཏུ་ཁྱེད་ཀྱི་ཡིད་འོང་སྤྱོད་པ་ཀུན། །
འགོག་མེད་ཡིད་ལ་མངོན་སུམ་འཕོས་པའི་ཚེ། །
ཁྱེད་ཉིད་མཐོང་འདོད་མིག་གི་བུང་བ་ཟུང་། །
ཀེམ་ཀེམ་གཡོ་བར་ཆས་སོ་ཕྲ་རྒྱས་མ། །
278



ཕ་ཡུལ་གངས་ལྗོངས་འཚོ་བའི་ལུས་ཅན་ཀུན། །
ཁྱེད་ལྟར་ས་མཐར་འགྲིམ་པ་དོན་གཉེར་ན། །
བལྟ་བས་མི་ངོམས་མཐའ་ཡས་རི་ཆུ་མཆོག །
སུ་ཡི་བདག་ཏུ་གཉེར་རམ་ཡིད་འོང་མ། ༣ །
འདི་ན་རྒ་བས་གཟིར་བའི་མཛའ་བོ་བདག །
འུ་ཅག་ལྷན་འཛོམས་བྱུང་བའི་གོ་སྐབས་ལ། །
རེ་བ་བྱེད་བཞིན་ཉིན་མཚན་འདའ་བ་ཡིས། །
མྱུར་བར་ཕེབས་ཤོག་སྙིང་གི་ཐིག་ལེ་མ། །
དུས་དང་སྤྱི་ཚོགས་འགྱུར་བ་མང་དུས་འདིར། །
དགའ་སྐྱིད་གསར་བའི་དཔལ་ལ་སྤྱོད་དང་ལྷན། །
བོད་ལྗོངས་གསར་པ་འཛུགས་སྐྲུན་བྱེད་པ་ལ། །
མཉམ་དུ་འབད་དོ་ཡིད་འཕྲོག་རྐེད་མེད་མ། ། །
དེ་དང་དེ་འདྲའི་མོས་པའི་གཏམ་གྱི་དབྱངས། །
མྱུར་མགྱོགས་དྲི་བཞོན་རླུང་ལ་ཉེར་བསྡོངས་ཏེ། །
ཁྱེད་ཀྱི་ཐོས་པར་དགའ་སྟོན་བསྒྲུབ་པའི་ཆེད། །
རྒྱ་གར་འཕགས་པའི་ཡུལ་གྱི་ཕྱོགས་སུ་འཕུར། །
ཟོལ་མེད་སྙིང་གཏམ་མ་ལུས་བརྗོད་སྙམ་ཡང་། །
སྨྲ་བའི་རོ་འཛིན་ཞོགས་བརྒྱུས་དམ་བཅིངས་པས། །
ཟོལ་བསྟོད་སྙན་ཚིག་སྤེལ་བར་མངོན་ཕྱོགས་པར། །
279



ཞིབ་ཏུ་སོམས་ཤིག་ཡིད་ཀྱི་ཆོམ་རྐུན་མ། །
མཛའ་བོ་བདག་ཀྱང་རླུང་ཁའི་མར་མེ་བཞིན། །
ཕྱི་མའི་མལ་དུ་གཟིམ་ལ་ཉེ་བ་ཡིས། །
ཁྱེད་དང་མཇལ་བའི་སྐལ་བཟང་མ་ཐོབ་ན། །
ཕྱིར་མིག་ལྟ་བཞིན་ལྔ་ལམ་ཞུགས་པར་ངེས། །
དེ་ཚེ་ལས་དམན་བདག་གི་རྣམ་ཤེས་ནི། །
ཡིད་འོང་ཉམས་ལྡན་རྐང་དྲུག་བུ་མོ་བཞིན། །
ཕྱོགས་དང་ཕྱོགས་མཚམས་བརྒྱུད་ནས་ཁྱེད་ཀྱི་དྲུང་། །
ལྷགས་དུས་ཁྱེད་ཉིད་འགྱོད་ཀྱང་འཕྱི་བ་ཡིན། །
དེ་ཕྱིར་རེ་བའི་གཏམ་བཟང་དབྱར་སྐྱེས་རྔ། །
དལ་གྱིས་རྒོད་པ་ལུས་ཕྲ་མདོངས་མཛེས་མའི། །
རེ་ཞིག་ཡིད་ཀྱི་ཐིག་ལེར་ཉེར་བཀོད་ནས། །
ཕ་ཡུལ་མཐོ་རིས་ཚལ་དུ་ཕེབས་ང་རོ་མཛོད། །
280



དཔའ་བོ།
ནམ་མཁའི་རྒྱུ་སྐར་ཡལ་བར་ངེས།
ཉི་མ་ནུབ་རིར་ཡིབ་པར་ངེས། །
ཉིན་ཞིག་ཁང་བཟང་འགྱེལ་བར་ངེས།
དེ་ལྟ་ན་ཡང་ངེད་ཅག་གངས་ཅན་པའི་ལ་རྒྱ་དང་།
ངེད་ཅག་གངས་ཅན་པའི་སྙིང་སྟོབས།
ངེད་ཅག་གངས་ཅན་པའི་བརྩོན་སེམས།
ངེད་ཅག་གངས་ཅན་པའི་ཕུགས་འདུན།
ངེད་ཅག་གངས་ཅན་པའི་སྤྱི་སེམས་སོགས།
རྟག་པའི་ནམ་མཁའ།
མི་ཤིགས་རྡོ་རྗེ།
གཡུང་དྲུང་གི་རིས་བཞིན།
བསྐལ་བ་མ་སྟོང་གི་བར་དུ་ཉམས་མི་རུང༌།
ལྟོས་དང་།
མིག་གིས་མཐོང་ཚད་ནི་གནའ་བོའི་མཁར་གྲོང་གི་རྗེས་ཤུལ་ཏེ།
ཡོངས་སུ་བརླག་ཟིན་པའི་ངེད་ཅག་མེས་པོའི་ཕོ་བྲང་ཡིན།
དགུ་བོའི་འོག་རྟ་ཡིས་ངེད་ཅག་གི་བོད་ཀྱི་ཡུལ་ཁམས་འདམ་ལྟར་
281



བརྫིས་ཤིང་།
ངེད་ཅག་གི་དཔའ་བོ་རྣམས་རྩྭ་ཐང་ཆེན་པོའི་དཀྱིལ་དུ་བསྐྱེལ།
ཀྱི་ཧུད།
ཐམས་ཅད་ཀྱི་ཐམས་ཅད་ཚར་སོང་། །
ཐམས་ཅད་ཀྱི་ཐམས་ཅད་འཇམ་ཐིང་ངེར་གནས།
ཐམས་ཅད་ཀྱི་ཐམས་ཅད་གནའ་བོའི་གཏམ་རྒྱུད་དུ་གྱུར།
དེ་ནས་བཟུང་སྟེ།
རབ་དགའི་གླུ་སྒྲ་ཚེ་ལས་འདས་ཤིང་། །
ཉམས་བརྒྱུའི་གར་སྟབས་གཡང་དུ་ལྕེབས་པ་དང་།
འུ་ཐུག་གི་སྡུག་སྐད་རྒྱུན་དུ་ཐོས།
ཀྱེ་དགྲ་ལ་ཞུམ་པ་མེད་པའི་དཔའ་བོ་རྣམས།
ཁྱེད་རྣམས་གང་དུ་བཞུགས་པ་ཡིན་ནམ།
ཁྲག་གི་མཚོ་མོ་འཁྱིལ་བའི་རྩྭ་གསེབ་ཏུ་བརྒྱལ་བ་ཡིན་ནམ།
ཡང་ན་ཁྱེད་ཚོའི་རྣམ་ ཤེས་ཀྱིས་མེ་སྐྱོགས་ཀྱི་ དུ་ བར་ ཁ་ ལོ་ སྒྱུར་
བཞིན།
ནམ་མཁའི་སྤྲིན་དཀར་གྱི་ལྡིང་ཁང་དུ་ཉུལ་བཞིན་ཡོད་དམ་ཅི།
“ཕྱི་རབས་པ་རྣམས།
དགུ་ཤོ་ལོངས་ཤིག་”ཅེས་ཡང་དང་ཡང་དུ་བརྗོད་པའི་སྒྲ་ཞིག་བར་
སྣང་སྟོང་བའི་དབྱིངས་སུ་གྲུག་བཞིན་འདུག
ཉོན་དང་།
ཞེ་སྡང་གི་རྒྱུད་ལས་འཕོས་ཤིང་།
ཤ་འཁོན་གྱི་སྟོབས་ལས་བྱུང་བ།
འགྱོད་སེམས་ཀྱི་ངག་ལས་ཡལ་བའི་སྒྲ་དེ།
ད་དུང་བདག་གི་རྣ་ལམ་དུ་གྲག་བཞིན་ཡོད།
282



ཡིན་ན་ཡང་།
གུང་ཁྲན་ཏང་གི་ཐུགས་རྗེའི་རྫུ་འཕྲུལ་ལས།
མི་རིགས་ང་དྲུག་སྤུན་ཟླར་གྱུར་བའི་ཚེ། །
ཤ་འཁོན་གྱི་མུན་པ་ཡལ་བའི་ཤུལ་དུ་མཐུན་སྒྲིལ་གྱི་ཉི་འོད་སྟོང་
གིས་ཁྱབ་འདུག
དབྱིན་ཇིས་བོད་ལ་བཙན་འཛུལ་བྱས་པར་དམིགས་ཏེ་བྲིས་སོ།
283



གནའ་རབས། — བདེ་སྐྱིད་ལ་གཏོགས་
པའི་གཏམ་རྒྱུད།
རྒྱལ་ཕྲན་བཅུ་གཉིས་འབངས་སུ་བཀུག་པ་དང་། །
གནམ་འོག་སྲིད་དབང་གཅིག་ཏུ་བསྡུས་པ་ན། །
སྤུར་རྒྱལ་བཙན་པོའི་རྒྱལ་ཁབ་ཉིན་མོར་བྱེད། །
འཛམ་གླིང་མཁའ་ལ་དལ་གྱིས་འཕགས་པར་རྩོམ །
དུས་དེར་སྔོ་བསངས་ནམ་མཁའ་སྤྲིན་དང་བྲལ། །
ས་ལ་མཚར་སྡུག་མེ་ཏོག་རྣམ་པར་བཀྲ། །
རི་ཀླུང་ཀུན་ལ་དབྱར་གྱི་ལང་ཚོ་རྒྱུས། །
ཆུ་བོ་རྣམས་ཀྱིས་ལྷུང་སྒྲའི་གླུ་དབྱངས་ལེན། །
གྲོང་ཚོ་སོ་སོའི་མི་རྣམས་གཟབ་འཕྱོར་སྦས། །
ཁང་བཟང་རྣམས་ལས་སྙན་པའི་གླུ་གཞས་འ ཕུར། །
དུས་བདེ་ཞི་འཇགས་དཔྱིད་ཀྱི་དང་ལ་ཡོན་དར། །
སྟོབས་འབྱོར་མངའ་ཐང་དར་བའི་རྩེ་མོར་སོན། །
མཐའ་བཞིའི་རྒྱལ་ཕྲན་འ དུལ་བའི་དམག་དཔུང་བཙན། །
རྒྱལ་སྲིད་སྐྱོང་བའི་བཙན་པོ་ཐབས་ལ་མཁས། །
བྱམས་སྐྱོང་གུས་ལུགས་སྤྱོད་པའི་རྒྱལ་ཁབ་དེ། །
སྔོན་དུས་འཁྲུག་ཟིང་ཆེ་བ་སུ་ཡིས་ཤེས། །
284.



སྔོ་ལྗང་ནགས་རི་གཅིག་ལས་གཅིག་མཐོ་ཞིང་། །
ཆུ་རྒྱུན་དྭངས་མོ་གཡུ་འབྲུག་རྒྱུ་ལྟར་བཞུར། །
རབ་མཛེས་མེ་ཏོག་མུ་ཏིག་བརྡལ་འདྲ་བའི། །
ས་གཞིའི་སྟེང་གི་བཙན་པོའི་ཕོ་བྲང་དེ། །
འཆི་མེད་དབང་བོའི་ཁང་བཟང་ལྟ་བུར་བརྗིད། །
དེ་གར་བཞུགས་པའི་གཉའ་ཁྲི་བཙན་པོ་ནི། །
འདྲེན་བྱེད་གདངས་ན་གློག་འོད་དྲག་ཏུ་འཁྱུག །
རྐང་པ་བརྡབ་ན་རི་བོ་ཡིན་ཡང་ཉིལ། །
ང ར་སྐད་བསྒྲགས་ན་སྨུག་སྤྲིན་འཁྲིགས་པ་ཡི། །
རྫུ་འཕྲུལ་སྟོན་པར་གོམས་པའི་རྗེ་ཡིན་པས། ། །
མི་རྗེ་ལྷ་ཡིས་མཛད་ཅེས་ཀུན་གྱིས་གླེང་། །
མཚན་མོར་གཉའ་ཁྲི་བཙན་པོས་རྒྱལ་སྲིད་མཆོག །
ཛེ་ལྟར་སྐྱོང་བའི་ཐབས་ཤེས་འཚོལ་བཞིན་དུ། །
སྒེའི་ཁུང་ནང་ནས་ཕྱི་རོལ་གཟིགས་པའི་ཚེ། །
ཤར་ཕྱོགས་རི་བོའི་རྩེ་ནས་ཟླ་ངོ་ཤར། །
སྔོ་བསངས་ནམ་མཁར་སྤྲིན་དཀར་ཐོར་བུས་མཛེས། །
ཟླ་བའི་འོད་དཀར་ག་ས་ཀུན་ཏུ་འཕྲོས། །
ཕྱོགས་བཞིར་དཀར་གསལ་འོད་ཀྱིས་གང་བ་མཐོང་། །
ཞོགས་པར་གཡུལ་དུ་ཆས་པའི་དམག་གི་དཔུང་། །
རབ་ཏུ་ཁྲོས་པའི་སྟག་རྒོད་དང་མཚུངས་པས། །
མཁའ་ལ་བསྒྲེངས་པའི་དར་ཆས་ཉི་འོད་བསྒྲིབས། །
དགྲ་ལ་འཐབ་པའི་རྡུལ་གྱིས་ནམ་མཁའ་དཀྲིགས། །
རྣོ་དབལ་མཚོན་ཆའི་ཁ་ནས་མེ་ལྕེ་འབར། །
ངར་སྐད་སྒྲོག་པའི་གདངས་ཀྱིས་གནམ་ས་གཡོ་ །
285



མི་རོ་རྟ་རོ་གཡས་འགྱེལ་གཡོན་འགྱེལ་བྱས། །
མི་ཁྲག་རྟ་ཁྲག་རྒྱ་མཚོ་བཞིན་དུ་འཁྱིལ། །
གཞུ་རྒྱུད་བཀང་ན་སྟག་ཀྱང་མདའ་མོས་འདུལ། །
རལ་གྲི་འཕྱར་ན་འབྲུག་ཀྱང་དུམ་བུར་གཅོད། །
མཐོང་ན་ལྷ་ཡང་བྱིན་ཤ་འདར་བ་ཡི། །
བོད་ཀྱི་དམག་དཔུང་དགྲ་ལས་རྒྱལ་པའི་ཆ། །
ཕྱོགས་ཀྱི་བུ་མོའི་ཐོས་འཛིན་རྒྱུན་དུ་བརྡུངས། །
རྒྱལ་ཕྲན་གཞན་རྣམས་བོད་ཀྱི་སྐྱབས་འོག་འཛུལ། །
སྤུར་རྒྱལ་མཚན་སྙན་འཛམ་བུའི་གླིང་ལ་ཁྱབ། །
མཐའ་བཞིའི་རྒྱལ་ཕྲན་སྙེམས་པ་ལྷག་མེད་ཕྲོགས། །
བོད་ཀྱི་ཡུལ་དུ་བདེ་སྐྱིད་ཉི་མ་ཤར། །
རབ་དགའི་དགོད་སྒྲ་ག་ས་ཀུན་ཏུ་གྲགས། །
མི་རྣམས་གདོང་ལ་འཛུམ་དཀར་མེ་ཏོག་བཞད། །
ཁོ་ར་ཁོར་ཡུག་ཉམས་བརྒྱུའི་བྲོ་གར་འཁྲབ། ། །
དགའ་སྐྱིད་སྣང་བས་ཁེངས་ལྡན་སྤུར་རྒྱལ་ལ། །
གླིང་འདིར་འགྲན་པའི་རྒྱལ་ཁབ་མེད་པ་ན། །
ལྷ་རྣམས་ཕྲག་དོག་བཟོད་པའི་མཐུ་བྲལ་ཏེ། །
སུམ་རྩེན་གྲོང་ཁྱེར་སྤྲིན་གྱི་ཐེམ་སྐས་ནས། །
ས་ལ་དྲངས་ཏེ་ངོམ་པར་བརྩོན་པ་བཞིན། །
ཨེ་མ་བོད་རྒྱལ་ཐོག་མ་གཉའ་ཁྲིའི་དུས། ། །
བོད་འབངས་མཐའ་དག་བདེ་ཞིང་སྐྱིད་པའི་ཚུལ། །
དེང་སང་དྲན་ན་སྔམ་པ་ཤོར་བ་དང༌། ། །
ཞིབ་ཏུ་བསམས་ན་རྨི་ལམ་ཉིད་དང་མཚུངས། །
286



ངེད་ཅག
ངེད་ཅག་འགོག་ཐབས་མེད་པའི་རྦབ་ཆུ་ཞིག་དང་འདྲ་བར།
གྲང་ངར་གྱིས་འཁུམས་པའི་རྩ་ལམ་དུ་བཞུར་བ་ལས།
མཚམས་སྤྲིན་གྱི་རྦ་རླབས་དགུང་དུ་བརྩེགས་པས།
ས་གཞི་ལ་རབ་ཏུ་དམར་བའི་མེ་ཏོག་ཅིག་བཀྲམས།
རླུང་དམར་དྲག་ཏུ་ལྡང་བའི་མཚོ་ཁ་འདི་ནས།
སྒེའུ་ཁུང་ཕྱེ་ན་ཟད་མེད་ལོ་རྒྱུས་ཀྱི་ཆུ་གཉེར་མཐོང་ཞིང་།
སྒོ་མོ་མནན་ཚེ་གཟུགས་བྲལ་སྐྱོ་ངལ་གྱི་ན་ཟུག་སྐྱེས་ཡོང་།
གཞན་དག་གི་མཆེ་བ་གངས་ལྗོངས་སུ་གཙིགས་ཏེ།
ནགས་ཚལ་དང་གཏེར་ཁ་ཁྱུར་མིད་བྱས་པ་དང་།
ཁ་ཆེའི་ལྷ་ཁང་ཞིག་གངས་ཁྲོད་ནས་བཞེངས་ཚེ།
འཕགས་པ་སྤྱན་རས་གཟིགས་ཀྱི་ཞལ་ལ།
སྔར་མེད་པའི་སྐྱོ་མདོག་ཅིག་ཤར་བྱུང༌།
ངེད་ཅག་བདེ་སྙོམས་ཐང་དུ་མ་ཆགས་པར། །
རི་རྩེར་སོང་ནས་སྤྲིན་དཀར་དང་མཉམ་དུ་འཚོ།
མི་ཚེ་ཕྱེད་ལ་རི་ལམ་བརྒལ་་བས༔
ད་ལྟ་སྐལ་བ་ཡང་དགྱེ་མི་ཤེས།
287



ཉི་མ་མ་ཎིའི་དར་ལྕོག་གི་རྩེ་མོ་ནས་ཤར་དུས།
ལྕི་བའི་ཁྲོད་དུ་རྩེ་བའི་བྱིས་པ་རྣམས་ཀྱིས།
སྔར་མེད་པའི་གཏམ་རྒྱུད་གསར་བ་ཞིག་རྩོམ་བཞིན་ཡོད།
གཏམ་རྒྱུད་དེ་ནི་ཟོ་བ་ཞིག་དང་མཚུངས་ཤིང༌།
མིག་ཆུའི་རྒྱུན་གྱིས་ཡོངས་སུ་གཏམས་ཡོད།
གཏམ་རྒྱུད་དེ་ནི་གཡུལ་ས་ཞིག་དང་མཚུངས་ཤིང་།
མི་རོ་དང་ཤ་ཁྲག་གིས་ཡོངས་སུ་ཁེབས་འདུག །
གཏམ་རྒྱུད་དེ་ནི་བྲན་གཡོག་གི་གསང་གཏམ་དང་མཚུངས་ཤིང་།
བྲན་བདག་ལ་འཆང་བའི་ཤ་འཁོན་དང་འཁང་ར་ཁོ་ན་འཁོད་ཡོད།
གཏམ་རྒྱུད་དེ་ནི་རྨི་ལམ་དང་མཚུངས་ཤིང་། །
འབྱུང་འགྱུར་ལ་འཆང་བའི་རེ་བ་དང་འདུན་པའི་ཚིག་རྣམས་ཕྲེང་
བར་བསྒྲིགས་ཡོད།།
(མཱ་ཇག་གི་འཇིགས་སྣང་བསྐུར་བ་ཡིད་དུ་དྲན་ནས་དྲིས་སོ།)
288



གངས་རི་དང་སེང་གེ
གངས་ནི་དྲི་ཟའི་འཇིག་རྟེན་གྱི། །
འཆི་མེད་ལུས་ཕྲ་སྟོང་ཕྲག་གི །
སོར་རྩེས་ལེགས་པར་བསྐུལ་བ་ཡི། །
རྒྱུད་སྟོང་པི་ཝང་དབྱངས་སྙན་ཡིན། །
གངས་ནི་མེ་ཏོག་སེར་ཆེན་གྱི་ །
གཡུ་མདོག་ལོ་མའི་རྩེ་མོ་ལ། །
ཞོགས་པའི་དུས་ཀྱི་ཟིལ་བ་ཡིས། །
མཛེས་པར་སྤུད་པའི་མུ་ཏིག་ཡིན། །
གངས་ནི་ཐང་དཀར་རྒོད་པོ་ཀུན། །
ནམ་འཕང་གཅོད་པའི་གཤོག་རླབས་ལས། །
འགོག་མེད་དྲག་ཏུ་འཕྱུར་བ་ཡི། །
སྟོན་ཀའི་སྤྲིན་གྱི་ཕུང་བོ་ཡིན། །
ངས་ནི་ཁོ་བ་ཅན་གྱི་ཡུལ། །
289



ཅི་བདེར་གནས་ཤིང་འཚོ་བའི་མིའི། །
སྟོན་ཟླའི་དཔལ་ལ་འགྲན་བཟོད་པའི། །
དྲི་མ་བྲལ་བའི་ལྷག་བསམ་ཡིན། །
གངས་ནི་བསིལ་ལྡན་གྲོང་ཁྱེར་ཆེའི། །
སྐྱེ་བོ་མཆོག་དམན་བར་གསུམ་གྱིས། །
ཡབ་མེས་སྐུ་དྲིན་མ་བརྗེད་པར། །
དུས་རྒྱུན་མཆོད་པའི་ཞོ་གསར་ཡིན། །
དེ་ལྟ་ན་ཡང་དེང་གི་དུས། །
གངས་རིའི་འདབས་ཀྱི་ཐང་ཆེན་དུ། །
གངས་སེང་འགྲོ་བ་མི་མཐོང་ཞིང་། །
གད་རྒྱངས་རྣ་བས་ཐོས་མི་ཐུབ། །
ལྟོས་དང་ཕྱོགས་ཀུན་མུན་པ་འཐིབས། །
ཁ་བ་བུ་ཡུག་དྲག་ཏུ་འཚུབ། །
གངས་སེང་དཀར་མོ་གཞན་དག་གིས། །
བསད་ནས་པགས་པ་ཚོང་དུ་འགྲིམ། །
བདག་པོ་མེད་པའི་སེང་གེ་རྣམས། །
སྲོག་གི་དབང་བོ་བསྲུང་བའི་སླད། །
ཕ་མ་མེད་པའི་དྭ་ཕྲུག་བཞིན། །
ས་མཐར་འཁྱམ་པའི་ལས་ལ་བྲེལ། །
290



གངས་རི་མི་བསིལ་བ་མིན་ཞིང་། །
གངས་ཁྲོད་མི་སྐྱིད་པ་མིན་ཡང་། །
རྔོན་པ་གདུག་རྩུབ་ཆེ་བ་ཡིས། །
ས་མཐར་མི་འཁྱམ་རིང་དབང་མེད། །
ལྟོས་དང་ཁ་བ་ལྷབ་ལྷུབ་འབབ། །
གྲང་བའི་རླུང་ཆེན་སིར་སིར་ལྡང༌། །
ཁ་བ་བུ་ཡུག་འཚུབ་པའི་དབུས། །
བདག་མེད་གངས་སེང་སྤྱན་ཆབ་བསིལ། །
གདུག་རྩུབ་དགུ་ལྡན་རྔོན་པ་ཡིས། །
སེང་གེ་ལྷག་མེད་འཇོམས་པའི་སླད། །
ཕྱོགས་ཀུན་འཐིབས་པའི་མུན་པའི་དབུས། །
གཡོ་སྒྱུའི་འཇིགས་ཟིལ་ཅི་ཡང་སྟོན། །
ཡུལ་གཞན་འགྲོ་རུ་མི་འཇུག་ཅིང་། །
གངས་ཁྲོད་བསྡད་ན་སྲོག་འཕྲོག་པས། །
སྔོན་གྱི་རི་དྭགས་རྒྱལ་པོ་རྣམས། །
དེང་སང་སྒོ་ཁྱི་ལྟ་བུར་གྱུར། །
གངས་རི་མཛེས་ཀྱང་མི་དབང་ལ། །
ནགས་ཚལ་སྐྱིད་ཀྱང་མི་སྟེར་བས། །
ད་ནི་གངས་སེང་དཀར་མོ་ཡིས། །
འཚོ་བའི་རྒྱབ་རྟེན་གང་ལ་བྱེད། །
21



སྲིད་གསུམ་འགས་ལ་བྱེད་པ་ཡི། །
གད་རྒྱངས་སྒྲོག་པར་འདོད་ན་ཡང་། །
གསོད་གཅོད་དགའ་བའི་རྔོན་པ་ཡིས། །
མེ་མདའ་སེང་གེའི་སྟེང་དུ་བཙུགས། །
ཕྱོགས་ཀུན་ན་བུན་འཐིབས་པའི་དབུས། །
རྔོན་པར་འཇིགས་པའི་སེང་གེ་ཀུན། །
སྐྱོ་བའི་སྤྱན་ཆབ་བསིལ་བའི་རྒྱུན། །
ས་ལ་རྒྱ་མཚོ་བཞིན་དུ་འཁྱིལ། །
དགུན་གྱི་སྡུག་བསྔལ་མ་བཟོད་པར། །
མྱ་ངན་འོ་དོད་འབོད་པའི་སྒྲས། །
སྲིད་གསུམ་གཡོ་བའི་སེང་གེ་ཡིས། །
དཔྱིད་ཀྱི་དཔལ་ཡོན་སླེབས་པར་སྒུག །
སུམ་རྩེན་གྲོང་གི་ལྷ་མོ་ཀུན། །
སྲབ་འཇམ་གོས་ཆེན་ལྷབ་ལྷུབ་ཏུ། །
གཡོ་བཞིན་མི་ཡུལ་ཕེབས་པ་ལྟར། ། །
ནམ་ཞིག་དཔྱིད་དཔལ་སླེབས་ནུས་སམ། །
(རིག་གནས་གསར་བརྗེའི་སྐབས་ཀྱི་གདུག་རྩུབ་ཡིད་ལ་དྲན་ནས་བྲིས་པའོ།)
292



ཨ་མ་ལགས། ཁྱེད་ཀྱིས་ཐག་རིང་དུ་སྐྱེལ་མི་དགོས། །
ས་འཛིན་གྱི་རྩེ་ནས་སྤྲིན་ནག་ལང་ལོང་དུ་འཕྱུར་ཞིང་། །
ཆུ་འཛིན་གྱི་གསེབ་ནས་གློག་དམར་ལྷམ་ལྷམ་དུ་འཁྱུག་ཚེ།
ང་ཚོ་སྙིང་ནས་དགའ་བའི་ཕ་ཡུལ་དང་འ བྲལ་རྩིས་བྱེད་པ་དང་།
དགུང་ལོ་བགྲེས་པའི་ཨ་མ་སྐྱེལ་ཐུང་བྱེད་པར་ཆས།
ཟིམ་ཟིམ་དུ་འབབ་པའི་ཆར་རྒྱུན་གྱིས་ཨ་མའི་ལྭ་འདབས་བརླན།།
ཤུར་ཤུར་དུ་ལྡང་བའི་རླུང་དམར་གྱིས་སྐུ་དཀར་གཡོས་ཤིང་འཛིང་།
ང་ཚོའི་མདུན་ལམ་ནི་གྱི་རྒྱུ་ལྡན་པ་ཞིག་ཡིན་པས།
ཨ་མ་ལགས། ཁྱེད་ཀྱིས་ཐག་རིང་དུ་སྐྱེལ་མི་དགོས།
གྲང་རེག་དང་འགྲོགས་པའི་ཆར་བ་འབབ་བཞིན་མཆིས།
གློག་དམར་དང་བསྡེབས་ཏེ་འབྲུག་སྒྲ་འུར་གྱིས་ལྡིར། །
ང་ཚོའི་མདུན་ཕྱོགས་ནི་གཡང་གཟར་གྱི་བྲག་འཕྲང་ཡིན་པས།
ཨ་མ་ལགས། ཁྱེད་ཀྱིས་ཐག་རིང་དུ་སྐྱེལ་མི་དགོས།
ཁྱེད་ཀྱི་སྐུ་དྲོད་ལས་ང་ཚོའི་སྙིང་སྟོབས་བྱུང༌། །
ཁྱེད་ཀྱི་ཞལ་གསུང་ལས་ང་ཚོས་ཕུགས་བསམ་རྙེད།
མདུན་ཕྱོགས་སུ་དམར་ལ་སྲེད་པའི་གཅན་གཟན་མང་བས།
ཨ་མ་ལགས། ཁྱེད་ཀྱིས་ཐག་རིང་དུ་སྐྱེལ་མི་དགོས།
293



བུ་ཡུག་དྲག་ཏུ་འཚུབ་པའི་མཚན་མོ་འདིར།
གྲང་ངར་ཤ་རུས་གཏི ང་ལ་ཟུག་པ་ལས་ན་ཟུག་བྱུང་ན་ཡང་།
མུན་ནག་གི་ཁྲོད་ནས་འོད་ལྡན་གྱི་ཐོར་འ་མ་ཞིག་འཚོལ་ཆེད།
ང་ཚོ་ཞུམ་པ་མེད་པར་མདུན་ཕྱོགས་སུ་འགྲོ་བར་བརྩོན། །
མདུན་ལམ་གྱི་གཡས་གཡོན་དུ་ཡོད་པའི་ས་ཞིང་གི་སྟེང་ནས་
འབྲུ་དྲུག་གི་སྙེ་མ་མཚོ་རླབས་ཇི་བཞིན་འཕྱུར་བ་རྣམས།།
ཡུན་རིང་ཐན་པས་གཟིར་ནས་སྐེམ་ལ་ཉེ་བ་མཐོང་བས།
ང་ཚོའི་སེམས་གཏིང་གི་མེ་ཏོག་སད་ཀྱིས་བཅོམ་པ་དང་
རེ་འ དུན་གྱི་ལོ་འདབ་ས་གཞིའི་མ་ཐེལ་དུ་ལྷུང་བར་གྱུར། །
སྐབས་དེར་ཨ་མས་སྤྱན་ཆབ་བསིལ་བཞིན་ང་ཚོའི་རྗེས་སུ་ལྟ།
ང་ཚོའི་མདུན་ཕྱོགས་སུ་ནམ་ཡང་ཐར་མི་ཐུབ་པའི་བྲག་འཕྲང་དང་།
གཅེས་ང་འི་སྲོག་ལ་རྒོལ་བའི་འཇིགས་རུང་གི་གཅན་གཟན་
ཚེ་དང་སྲོག་ལ་ཉེན་པའི་ཐོལ་བྱུང་གི་ཉེན་ཁ་སོགས་ཡོད་པར་ངེས་ཀྱང་།
ང་ཚོར་འཇིགས་སྐྲག་གིས་ཞུམ་པའི་བསམ་ཚུལ་དང༌།
ཡི་མུག་གིས་མནར་བའི་བློ་ཕམ་ཞིག་གཏན་ནས་མེད་ཅིང་།
ཨ་མའི་ཞབས་བརྟན་བསྒྲུབ་པའི་ཆེད་དུ།
གྲང་ངར་གྱིས་བསྡམས་པའི་འཁྱག་ཀླུང་བསྒྲལ་ཞིང་།
མདུན་ལམ་བཀག་པའི་བྲག་རི་བསིལ་ནས།
ཐར་ལམ་གསར་བ་ཞིག་བསྐྲུན་པའི་ལས་ལ་བརྩོན།
ཕྲག་དོག་ནི་འ དུལ་བར་མི་སྤོབས་པའི་དགྲ་སྡེ་ཡིན་ཞིང༌།
མཐུན་སྒྲིལ་ནི་ངལ་བས་མི་དུབ་པའི་རྟ་མཆོག་ཡིན་པས།
ང་ཚོས་ཕྲག་དོག་གི་དགྲ་སྡེ་ཆམ་ལ་ཕབ་ནས།
མཐུན་སྒྲིལ་གྱི་རྟ་ཕོའི་གོང་དུ་ཞོན་ཏེ།
ཕུགས་བསམ་གྱི་ཕྱོགས་སུ་རྒྱུག་པའི་དུས་སུ།
294



ཡིད་ངོར་མཚན་མོ་ཡང་མི་ནུབ་པའི་ཉི་མ་ཞིག་ཤར།
ལྟོས་དང་།
ང་ཚོའི་མགོ་བོའི་སྟེང་དུ་མ་ཎི་དར་ལྕོག་གཡོ།
རྐང་པའི་འོག་ནས་སྤྲིན་དཀར་ཕུང་བོ་འཕྱུར། །
ཕྲག་པའི་ཐོག་ནས་མཚམས་སྤྲིན་དམར་པོ་ཤར།
ལག་པའི་མཐིལ་ནས་རྒྱུ་སྐར་འོད་སྣང་འཚེར།
དེ་ལྟ་ན་ཡང་དོ་དགོང་ཐག་རིང་གི་ལྗོན་པའི་ཡང་སྟེང་ན།
ཆར་སྤྲིན་སྟུག་པོ་ལང་ལོང་དུ་འཁྲིགས་ཤིང་། །
གློག་ཞགས་དམར་བོ་གྱ་གྱུར་འཁྱུག་པའི་ངོགས་ནས།
ཨ་མའི་སྐུ་གཟུགས་སྐད་ཅིག་མ་ཙམ་ལ་མཐོང་ཚེ།
ང་ཚོས་ལྷ་རྫས་དཀར་བོ་ལན་མང་དུ་གཡུག་བཞིན་
་་ཨ་མ་ལགས། ཁྱེད་ཀྱིས་ཐག་རིང་དུ་སྐྱེལ་མི་དགོས་
སྔོན་དུས་མི་རོ་འཁུར་མཁན་གྱི་རྐང་རྗེས་དེའི་ཤུལ་ནས།
རྩྭ་ཐང་དང་གངས་རི་ལ་ཕན་པའི་དཔྱིད་དཔལ་ཞིག་བསུ་བར་འབད་
ངེས་ཡིན”ཞེས་བཤད།
རི་རྩེ་ནས་འབྲུག་སྒྲ་ལྡིར་ལྡིར་དུ་གྲགས།
རླུང་ཁྲོད་དུ་ལྗོན་ཤིང་ལྡེམ་ལྡེམ་དུ་གཡོ།
ང་ཚོ་ཕ་ཡུལ་དང་འབྲལ་བའི་དུས་སུ་བབ་པས།
ཨ་མ་ལགས། ཁྱེད་ཀྱིས་ཐག་རིང་དུ་སྐྱེལ་མི་དགོས།
295



གངས་རི།
ཨེ་མ་ས་ཡི་སྙིང་པོའི་གངས་རིའི་ལྷུན། །
མཁའ་རུ་གཡོ་བའི་སྟོན་ཀའི་སྤྲིན་གྱི་ཕུང་། །
ནོར་འཛིན་དཔལ་མོའི་རྒྱན་དུ་ལྷུང་བའམ། །
ཁ་བའི་མེ་ཏོག་བསྙིལ་བས་གྲུབ་ལགས་སམ། །
བགྲེས་པོའི་ཞལ་རས་ཟླ་བའི་དཀྱིལ་འཁོར་ལས། །
ཆུ་ཤེལ་མུ་ཏིག་ནོར་བུའི་ཕྲེང་ཚོགས་ཀྱིས། །
གངས་ཀྱི་ལྷུན་པོ་གྲུབ་པའི་ངོ་མཚར་གཏམ། ། །
ཐོས་པས་བདག་ཀྱང་དགའ་བའི་སྤུ་ལོང་གཡོ། །
འོན་ཀྱང་ལ་ལས་མི་གཙང་སྙིགས་མའི་རྒྱུན། །
འཁྱག་པས་འ ཐས་ལས་གྲུབ་ཅེས་བསྙོན་པའི་གཏམ། །
རྣ་བའི་བུ་ག་བརྒྱུད་ནས་བདག་གི་ཡིད། །
ཞུགས་པས་སྙིང་ཡང་དུམ་བུའི་ཆ་རུ་བགོས། །
དེ་ཚེ་བདག་གི་རབ་གསལ་སྤྱན་གྱི་འཇའ། །
296



ཁ་བའི་རྡུལ་བརྩེགས་ལུས་སུ་འཁྱུད་དང་ལྷན། །
བརྩེ་བའི་མཆི་མ་ཆར་དུ་བསྙིལ་བ་ན། །
འདས་དོན་རི་མོ་ཡིད་དུ་མངོན་སུམ་འཆར། །
རབ་དཀར་ཆུ་འཛིན་གོས་སུ་བཀླུབས་པ་དང༌། །
རབ་མཛེས་འཇའ་ཚོན་སྐུ་རགས་བཅིངས་པ་ཡི། །
རབ་མ་ཐོའི་ཁ་བའི་འདབ་མས་གྲུབ་པའི་རི། །
རབ་དགའི་མགོ་འཕང་ནམ་མཁའི་དབྱིངས་སུ་
བཏེགས། ། །
ཉི་ཟླ་སྐར་གསུམ་གཙུག་གི་ཅོད་པན་དུ། ། །
སྤུད་པའི་ཆུ་ཤེལ་རྗེས་མཐུན་ལྷུན་པོ་འདིས །
མཐའ་ཡི་ས་འཛིན་ཕྲེང་ཀུན་ཟིལ་མནན་པའི། །
གཟི་བརྗིད་ངོམ་པའི་ཚུལ་གྱིས་གླིང་ཀུན་ལྟ། །
སྟོབས་ཀྱིས་སྙེམས་པའི་རི་དྭགས་རྒྱལ་པོ་ཡང་། །
གྱ་ཚོམ་མེད་པར་ཕྱུགས་སུ་འདུ་བའི་སྐབས ། །
གངས་དཀར་ལྷུན་པོ་ཁྱོད་ཀྱི་གཟི་མདངས་ནི། །
རྟ་བདུན་དབང་པོ་ལྷན་ཅིག་འོད་དུ་འབར། །
དེ་ཚེ་ང་རྒྱལ་མ་བཟོད་མཁའ་དབྱིངས་སུ། །
སྒྲོ་གཤོག་གཡོ་བའི་མཁའ་ལྡིང་རྒྱལ་པོས་ཀྱང་། །
སྒོ་གསུམ་རྣམ་པར་གུས་པའི་སྤྱི་བོ་ཡིས། །
ཁྱོད་ཀྱི་ཞབས་ལ་རེག་པའི་རྫུ་བག་སྟོན། །
29？



དེ་ཡང་རང་བྱུང་འགྱུར་ལྡོག་སྟོང་གི་མཐུས། །
ཉི་འོད་དལ་གྱིས་འཁྱུད་པའི་པའི་གངས་རིའི་ལྷུན། །
འོད་དཀར་འཁྱུག་པའི་གཟི་བྱིན་ཀུན་ཉམས་ཏེ། །
སྤྱི་བོ་ས་ལ་རེག་པའི་གནས་སུ་བཀོད། །
ཀྱེ་ཧོ་འཇིག་རྟེན་ཁམས་ཀྱི་སེམས་ལྡན་དང༌། །
སེམས་མེད་ཆོས་ཀུན་དར་ཞིང་རྒུད་པ་ནི། །
རྒྱ་མཚོའི་རླབས་ཀྱི་འཁྲི་ཤིང་གཡོ་བ་ལྟར། །
མི་མཉམ་སྒྱུ་མའི་རྫུ་འཕྲུལ་སྟོན་པ་ཅི། །
ལྟོས་དང་དེང་དུས་གངས་རི་ལྷུན་པོ་ཁྱོད། །
རབ་སྡུག་མུན་པ་འཕྱུར་པའི་སྦུབས་ནང་དུ། །
ངོ་ཚའི་ཟོལ་ལ་བརྟེན་ནས་ཡིབ་པའི་ཚུལ། །
མཐོང་བའི་ཚེ་ན་མཆི་མས་བཞིན་རས་བརླན། |
མྱུར་མྱུར་ཀུན་ཏུ་རྒྱུ་བའི་གྲང་རླུང་དང་། །
ལྷབ་ལྷུབ་ཆར་དུ་བསྙིལ་བའི་ཁ་བ་ལ། །
འཇིགས་པ་བྲལ་བའི་གངས་རི་ལྷུན་པོ་ཁྱོད། །
ས་འོག་འབྲོ་བའི་སྟ་གོན་ཅི་ལ་བྱེད། །
རྡོ་རྗེ་བྲག་རི་བརླག་པའི་གནམ་ལྕགས་དང་། །
བརྒྱ་བྱིན་དབང་པོའི་ཕྱག་གི་མཚོན་ཆ་ལ། །
སྐྲག་པའི་སྤྱན་ཟུར་མི་གཡོ་གངས་རི་ཁྱོད། །
298



རྒྱ་མཚོའི་འཇིང་དུ་ལྕེབ་པར་ག་ལ་རིགས། །
ཁྱོད་ནི་མི་གཙང་སྙིགས་མས་གྲུབ་བོ་ཞེས། །
སྨྲ་བའི་ལྗགས་རྩེ་རིང་དུ་བརྐྱངས་ན་ཡང་། །
སླར་ཡང་རི་ལྕེ་གྱེན་དུ་བཏེགས་པའི་ཚེ། ། །
ངོ་བསྟོད་དབང་གཞུ་རི་མོས་འཁྱུད་པར་ངེས། །
ལོངས་ཤིག་ལོངས་ཤིག་ཁ་བའི་རྡུལ་མང་བརྩེགས། །
མི་གཙང་ས་རྡུལ་ལྕི་བས་མནན་པའི་མགོ །
སྔོ་བསངས་འཆི་མེད་ལམ་དུ་མཐོར་བཏེགས་ཏེ། །
ཉི་ཟླ་སྐར་གསུམ་རྒྱན་དུ་ལེན་པར་བརྩོན། །
299



ཕྲན་གྱིས་ཁྱོད་ལ་ལྟ་བའི་ཚེ།
ཆུ་ཕྲན་ལས་སྐབས་རེར་རླབས་ཕྲེང་འཕྱུར།
ཆུ་རྩྭ་རྣམས་སྐབས་རེར་རྣམ་པར་གཡོ།
ཆུ་རྡོ་ལས་སྐབས་རེར་ཉི་འོད་འཕྲོ།
ཕྲན་གྱིས་ཁྱོད་ལ་ལྟ་བའི་ཚེ། །
ཆུ་ཕྲན་གྱི་རླབས་ཕྲེང་ཡོངས་སུ་འཇགས་
ཆུ་རྩྭ་རྣམས་གཡོ་བ་མེད་པར་འགྲེང་།
ཆུ་རྡོ་ལས་ཉི་འོད་འཕྲོ་མཚམས་བཞག
ཕྲན་གྱིས་ཁྱོད་ལ་ལྟ་བའི་ཚེ།
ལྟ་ངན་གྱི་མེ་ལྕེ་འབར་བའི་རླབས་ཀྱིས།
འཛམ་གླིང་དང་འཛམ་གླིང་གི་ཕྱི་རོལ་གྱི།
ཡུལ་གྱིས་བསྐལ་བའི་གནས་ཀུན་བསྲེགས།
གཡོ་ལྡེམ་གར་དུ་རྩེན་པའི་ཆུ་རྩྭ། །
ཆུ་རྡོར་ཡོངས་སུ་འཁྱུད་པའི་ཉི་འོད།
3(30



ཁྱེད་ཅག་དང་འགྲོགས་པའི་བསམ་བློ་རྣམས་ཀྱང་བསྲེག་པར་བྱས་
སོང་།
ཕྲན་གྱིས་ཁྱོད་ལ་ལྟ་བའི་ཚེ།
དལ་བུར་འཕྱུར་བའི་རླབས་ཕྲེང་།
གཡུ་ཡི་མདོག་གི་ཆུ་རྩྭ།
ཆུ་རྡོའི་སྟེང་གི་ཉི་འོད་ཀུན།
སྔོན་དུས་གཅིག་ཀྱང་མེད་པ་ལྟ་བུར་སྣང་ཞིང་། །
སྲ་ཞིང་མཁྲེགས་པའི་གསེར་ཉའི་རུས་ཚེར་ཞིག
ཁབ་ལས་ཀྱང་རབ་ཏུ་རྣོ་བའི་ཚུལ་གྱིས། །
ཆང་ཕོར་དང་འཇིག་རྟེན་གྱི་བར་ན།
ལྷིང་འཇགས་སེ་འོད་སྣང་འཁྱུག་བཞིན་ཡོད།
301



རླུང་།
ཆར་ལྡན་དུས་ཀྱི་དབུགས་འ་ས་ཉེར་འཕོས་པའི། །
ཕྱོགས་ཀུན་རྒྱུ་བའི་ཉམས་ལྡན་སྟོང་གི་གར། །
རྩེན་པའི་རླུང་ཁྱོད་གཟུགས་མེད་རྫུ་འཕྲུལ་གྱིས། །
རྡུལ་གྱི་ཀ་བ་ནམ་མཁའི་མཐོངས་སུ་བཙུགས། །
རླུང་ཁྱོད་བར་སྣང་ཁམས་སུ་རྒྱུགས་པའི་སྒྲ། ། །
སྣ་ཚོགས་ལྗོན་པའི་ཐོས་པར་ཞུགས་པའི་ཚེ། །
རབ་དགའི་ཡལ་གའི་ལག་པ་རབ་བརྐྱངས་ཏེ། །
ལྡེམ་ལྡེམ་གཡོ་བའི་ཟློས་གར་ཅི་ཡང་རྩེན། །
རྨ་བྱའི་མགྲིན་པ་ལྟ་བུའི་ནེའུ་གསིང་གཞིར། །
ཡིད་འོང་མེ་ཏོག་ཚར་དུ་དགོད་པའི་ཕྲེང༌། །
མགོ་ལྕོག་ལྡེམ་ལྡེམ་གཡོ་བའི་རྣམ་འགྱུར་གྱིས། །
ནམ་མཁའི་དབུགས་ཁྱོད་ཤོག་ཅེས་འབོད་པ་བཞིན། །
དབང་སྔོན་ཞུན་མའི་ཁམས་ལས་གྲུབ་འདྲ་བའི། །
བསིལ་དྭངས་རྙོག་མ་མེད་པའི་ཆུ་རྫིང་ཀུན། །
རླུང་གིས་གཡོས་ཚེ་ཤིན་ཏུ་སྐྱིད་དོ་ཞེས། །
ཆུ་གཉེར་ཤེལ་དཀར་མེ་ལོང་སྟོན་པར་བྱེད། །
302



སྣ་ཚོགས་མེ་ཏོག་འདབ་བརྒྱ་བཞད་པའི་དབུས། །
ཡིད་འོང་ཟེའུ་འབྲུ་སོ་ཕྲེང་འཛུམ་རླབས་ཀྱིས། །
རླུང་ཁྱོད་བྱོན་པ་ལེགས་ཞེས་སྨྲ་བའི་གཏམ། །
རྐང་བ་དྲུག་པས་ཕྱོགས་སུ་སྒྲོག་པར་རྩོམ། །
གཞན་ལ་གནོད་པའི་སེམས་བྲལ་ཁྱོད་ལྟ་བུ། །
གྲངས་ལས་འདས་ན་འཇིག་རྟེན་ཕན་པ་འི་གཏེར། །
སྒྲུབ་ཅེས་སྐྱེ་དངོས་ཚོགས་ཀྱིས་གླེང་བའི་ཚིག།
འབྲུག་སྟོང་ལྡིར་བའི་དབྱངས་ལ་འགྲན་གྱིས་དོགས། །
གྲང་ངར་རལ་གྲི་སྲོག་ལ་ཐེབས་གྱུར་པའི། །
སེམས་ལྡན་སེམས་མེད་དངོས་པོར་མྱ་ངན་གྱིས། །
མནན་པའི་སྔས་འོག་ལུས་ཀྱི་སྟོབས་སོས་པའི། །
བདུད་རྩི་སྐྱེས་སུ་འཇོག་པ་ཁྱོད་གཅིག་པུ། །
སྨུག་དང་གྲང་ལྷགས་འདུ་ལོང་འཁྲིགས་པའི་གནས། །
ཉམ་ཐག་རིད་པའི་ཚུལ་གྱིས་འགྱེལ་བའི་ཆོས། །
རླུང་ཁྱོད་དཔྱིད་དཔལ་ཁྱེར་ནས་སྒྲོ་ལྡན་ལམ། །
སྤྲིན་དཀར་སྟེང་དུ་ཞོན་ནས་ཕེབས་པར་སྒུག །
ནམ་མཁའི་སྲོག་ཁྱོད་སིར་སིར་སྙན་པའི་སྒྲས། །
ནོར་འཛིན་དཔལ་མོ་གཉིད་ལས་དཀྲོགས་དང་ལྷན། །
དབང་སྔོན་གོས་སུ་བཀླུབས་པའི་འཕྱོར་སྒེག་གིས། ། །
ཨིནྡྲ་ནི་ལའི་མདངས་ཀྱི་ཁེངས་པ་འགོག །
303



མཁའ་ན་དུམ་བུ་དུམ་བུར་བགྲོད་པ་ཡི། །
དཀར་མཛེས་སྤྲིན་གྱི་ཕུང་བོ་རྒྱབ་ཁུར་ཏེ། ། །
གནམ་ས་འབྲེལ་བའི་མཚམས་སུ་འབབ་པ་ཡི། །
རླུང་ཁྱོད་རྡོ་རྗེའི་འཕྲུལ་འཁོར་ཉིད་དུ་སྤྲུལ། ། །
ཆར་དང་གློག་དམར་འདྲེན་པའི་རྩལ་རྫོགས་ཤིང་། །
འབྲུག་བརྒྱ་མངལ་དུ་ཁྱེར་བའི་མཁའ་གོས་ཅན། ། །
འཁྲིད་པའི་རླུང་གིས་གཡོས་པའི་མཚོ་མོའི་རླབས། །
མཁའ་ལ་འཕྱུར་བའི་ལྟད་མོ་ཅི་ཡང་སྟོན། །
མྱུར་དུ་འོངས་པའི་འཐོར་རླུང་མཚོན་ཆ་རུ། །
སྤྲིན་གྱི་གོང་བུ་ཐོགས་པའི་དུག་ཤུལ་གྱིས། ། །
གནམ་གྱི་ཉེར་འཚེ་ལྷག་མར་བཏང་བའི་འ ཇིགས། །
མ་བཟོད་གཤིན་རྗེ་སྐྲག་ནས་འདར་བ་འཛིན། །
ནམ་མཁའི་གླང་བོ་ལྷན་ཅིག་བསྡུས་པའི་ཕུང་། །
ཁྱོད་ཀྱིས་ཚ་གདུང་བཅིལ་བའི་སྐྱེས་བྱིན་ཏེ། ། །
ས་སྲོད་སླེབས་པའི་བར་དུ་དོན་ལྡན་གླུ། །
ལེན་པ་རྣ་བར་ཚངས་དབྱངས་དཔེ་ཟླར་བྱས། །
ལྟོས་དང་འཇིགས་རུང་སྤྲིན་གྱི་ལྡིང་ཁང་ནས། །
མཁའ་ལ་འགྱུ་བའི་གསེར་གྱི་འོད་ཅན་དང་། ། །
རྡོ་ཆར་རླུང་གི་འབྲས་བུ་ལ་སོགས་པའི། །
3(04



རྒོལ་བ་འགོག་པའི་ལས་ལ་ཁྱོད་ཀྱིས་བརྩོན། །
རླུང་ཁྱོད་སྟོང་བའི་དབྱིངས་སུ་རྒྱུ་བའི་མཐུས། །
ཡར་ཀླུང་གཙང་བོ་ཆར་ལྡན་དབྱར་དུས་ཀྱི། །
རྨི་ལམ་བག་མའི་རྩེ་དགར་དྲངས་པའི་ཚེ། །
ཁྲག་གི་རྦ་རླབས་ཆལ་ཆིལ་གཡོ་བར་རྩོམ། །
ཡར་ཀླུང་གཙང་བོས་རྣམ་འཕྲུལ་རྨི་ལམ་དུ། }
ཧ་ལོའི་མེ་ཏོག་གདུག་རྩུབ་ཆེ་བའི་ཚུལ། །
མངོན་སུམ་མིག་གི་སྤྱོད་ཡུལ་གྱུར་པ་ན། }
སྡུག་བསྔལ་མཆི་མ་ཆུ་ཀླུང་རྣམ་བཞིར་སྤྲུལ།
རླུང་ཁྱོད་ཞབས་ཟུང་གསེར་གྱི་འཁོར་ལོ་མཆོག །
བསྒྱུར་པའི་སྟོབས་ཀྱིས་ཕྱེ་བའི་ཁུང་བུ་ལས། །
སྐྱེ་དངོས་མི་རྟག་ལམ་དུ་བཀོད་མཐོང་ནས། །
དགུན་གྱི་གཤེད་མའི་རང་བཞིན་ལྷང་ངེར་གསལ། །
དེ་ནས་ཤ་འཁོན་ཞེ་སྡང་མེ་ལྕེའི་རླབས། །
དྲི་བཞོན་ཁྱོད་ཀྱིས་བསྐུལ་བ་ལ་བརྟེན་ནས། །
མཁའ་ལ་འཕྱུར་བ་མ་ཤོང་ཉི་ཟླ་སྐར། ། །
ཁམ་ཟས་བྱེད་པའི་ཁྲོ་ཞལ་སྲིད་གསུམ་གླལ། །
དེ་ཚེ་སྲིད་པ་གསུམ་གྱི་འདབ་བརྒྱུའི་ཕྲེང་། །
མྱ་ངན་མིག་གིས་ཧད་ཀྱིས་ལྟ་བཞིན་དུ། །
305



རྐང་འཐུང་གཡོ་ལ་འདབ་མ་ལྷུང་བ་ཡིས། །
མ་རུངས་དགུན་ལ་ཁྲོས་པའི་རྣམ་འགྱུར་སྟོན། །
ཀྱེ་ཀྱེ་གནས་མེད་རྡུལ་གྱི་ཁ་ལོ་ཁྱོད། །
འདས་པའི་ལོ་རྒྱུས་སྨྲ་བའི་མཆུ་སྒྲོས་དང༌། །
སྐྱེ་དངོས་ཕན་བདེ་སྒྲུབ་པའི་བྱེད་པོ་ཞེས། །
བསྔགས་བརྗོད་རྒྱུད་སྟོང་པི་ཝང་སྙན་དགུ་འཁྲོལ། །
ནམ་མཁའི་དབུགས་ཁྱོད་ཆིབས་ཁ་སྒྱུར་བའི་སྤྲིན། །
ཁོ་བོ་ལགས་སོ་ཁྱོད་དང་འབྲལ་མེད་ཀྱིས། །
བར་སྣང་ཁམས་དང་ཆུ་བོའི་རླབས་ཀྱི་སྟེང་། །
ཅི་དགར་བགྲོད་པའི་འཕུར་ལྡིང་རྣམ་པར་རྩེན། །
བྷི་རམ་བྷ་ཁྱོད་ཉམས་པ་མེད་པའི་མཐུ། །
ཁོ་བོའི་ལུས་ཀྱི་སྟོབས་སུ་རྫོགས་གྱུར་ནས། །
རང་དབང་བདེ་བ་གཉེར་བའི་དྲན་འཛིན་དབང་། །
བྱ་ལ་སྤྲུལ་ནས་འཆི་མེད་ཁྱིམ་དུ་རྩེན། །
དུས་རྒྱུན་རླུང་ཁྱོད་འགྲོགས་ནས་རྒྱུ་སྐར་ལམ། ། །
ལུས་གོས་འདབ་མ་བརྐྱངས་པའི་འཕུར་ལྡིང་གིས། །
རང་སྟོབས་བདེན་པའི་ལྕེ་འབབ་རྒྱུན་བླངས་ཏེ། །
ཁྲག་འཐུང་གཤེད་མའི་རི་བོ་འཇོམས་པར་བརྩོན། །
ཀྱེ་ཀྱེ་བརྩེ་ལྡན་ནུབ་ཕྱོགས་སྐྱོང་བ་ཁྱོད། །
3(6



ཁོ་བོ་གློག་ལྡན་གཟུགས་སུ་ཉེར་བསྒྱུར་ནས། །
སྲོག་འཕྲོག་བདུད་ཀྱི་ཚ་ཟེར་སྒྲིབ་པ་དང༌། །
གངས་རྒྱན་མེ་ཏོག་སྐྱོང་བའི་ཕོ་ཉར་ཐོངས། །
ལོ་ཟླ་ཡང་ཡང་འཁོར་བས་ང་བཟུང་ནས། །
མགོ་བོ་རྐང་བའི་འོག་ཏུ་བཅིངས་ན་ཡང་། །
འཇིགས་པར་མི་འགྱུར་སྤོབས་པའི་གསེར་མིག་འབུམ། །
ལ་རྒྱུའི་ཆུ་སྲིན་གྲོང་དུ་འཁྱུག་པར་བྲེལ། །
ང་ནི་དྲི་བཞོན་ཁྱོད་ཀྱི་པི་ཝང་དུ། །
བྱས་ཏེ་སྡུག་གཏམ་དབྱངས་སུ་འཁྲོལ་བའི་སྒྲ། །
དབྱར་སྐྱེས་རྔ་སྟོང་ལྷན་ཅིག་རྡུང་བ་བཞིན། །
འཛམ་གླིང་སྐྱེ་དགུའི་ཐོས་པའི་དཔྱིད་དུ་སྒྲོག །
ཉམ་ཆུང་བདག་ལ་སྐད་ངག་བདེ་བའི་རྩལ། །
མེད་ཀྱང་གཟུགས་མེད་རླུང་གི་ཡོན་ཏན་འགའ། །
འགྱུར་ཁུགས་དྲུག་ལྡན་གླུ་རུ་ལེན་པ་འདི། ༑ །
སྒྲ་འཛིན་དབང་བོ་བདེ་བའི་བཅུད་དུ་ལོངས། །
བླང་དོར་གནས་ལ་ཀུན་ཏུ་རྨོངས་པ་བདག །
སྙན་འགྱུར་ཚིག་གི་སྡེབ་ལ་མི་མཁས་ཀྱང༌། །
ཡིད་ངོར་འཆར་བའི་དོན་རྣམས་སྨྲ་བའི་ལྕེ། །
གཡོ་འདི་ཕན་པའི་རྐྱེན་དུ་འགྱུར་བར་སྨོན། །
307



ང་ཡི་གངས་ལྗོངས།
ང་ཡི་གངས་ལྗོངས་ལགས།
ངའི་དྲན་ཡུལ་ན་ཁྱེད་ནི་སྔ་ཕྱི་གང་ཞིག་ཡིན་རུང་།
དངུལ་མདངས་འོད་དུ་འཚེར་བའི་རྟ་མཆོག་ཅིག་ཡིན་ཞིང་།
རྨིག་བཞི་གར་དུ་རྩེན་པ་ནི་ཆར་ཆེན་འབབ་པ་དང་འདྲ་བ་ལས།
ཆུ་གཙང་མོ་ལྟ་བུའི་བརྩེ་སེམས་ཤིག་བཞུར།།
ང་ཡི་གངས་ལྗོངས་ལགས།
ང་ནི་ཁྱེད་ཀྱི་ཆར་ཆེན་འབབ་འདྲའི་རྨིག་སྒྲའི་ཁྲོད་དུ།
ཡར་བསྐྱེད་དང་། འཕུར་ལྡིང་། མདུན་མཆོང་བཅས་བྱས་པས། །
ང་སྐྱེས་པ་ནི་རྩུབ་པོ་ཞིག་རེད་ཅེས་ལེ་འདེད་མི་བྱེད་པར་འཚལ་
ཏེ།
གལ་སྲིད་ཁྱེད་ནི་སྔོ་བསངས་ཀྱི་ནམ་མཁའ་ཞིག་ཡིན་ན།
ང་ནི་མཁའ་རུ་རྒྱུ་བའི་སྤྲིན་དཀར་གྱི་ཕུང་བོ་ཞིག་ཡིན།
གལ་སྲིད་ཁྱེད་ནི་བྱེ་མའི་ཐང་ཆེན་ཞིག་ཡིན་ན།
ང་ནི་ཕྱོགས་ཀུན་བདས་པའི་བྱེ་མ་རྡོག་པོ་ཞིག་ཡིན།
གལ་སྲིད་ཁྱེད་ནི་རྒྱུ་མཚོ་ཆེན་པོ་ཞིག་ཡིན་ན།
ང་ནི་ལྷུང་ལྷུང་བཞུར་བའི་ཆུ་ཕྲན་ཞིག་ཡིན་པས།
དུས་དང་རྣམ་པ་ཀུན་ཏུ་ཁྱེད་ཀྱི་ཕང་བར་བསྡད་དེ། །
སྐྱིད་སྡུག་འདྲེས་མའི་གླུ་དབྱངས་ལེན་བཞིན་འཚོ་
308



ཀྱེ། གངས་ལྗོངས་ཏེ།
ངའི་དངུལ་མདངས་འོད་དུ་འཚེར་བའི་རྟ་མཆོག
ངས་མཚན་མོ་རེ་རེ་བཞིན་ཁྱེད་ཀྱིས་བང་རྩལ་ངོམ་བཞིན་རྒྱུགས་
པ་རྨི་ལམ་དུ་མཐོང་
རྨིག་སྒྲ་ནི་ཟླ་བརྒྱད་པའི་དུས་ཀྱི་རླུང་དམར་དང་མཚུངས་ཏེ།
ངའི་བྲང་གཞུང་གི་དཀྱིལ་དུ་འཚུབ་མ་འཁོར་བཞིན་ལྡང་།
གཉིད་ལས་སད་དུས་དེ་ནི་མཚན་གང་བོར་འཕར་ལྡིང་བྱེད་པའི་
བདག་གི་སྙིང་ཡིན་པ་རྟོགས།
ང་ཡི་གངས་ལྗོངས་ལགས།
ཁྱེད་ཀྱིས་ལམ་རིང་བོར་འདི་ལྟར་ཕུ་སྒྲ་སྒྲོག་པ་དེ།
ཉ་རྒྱས་ཟླ་བའི་འོད་དཀར་དང་མཚུངས་པས།
ངའི་མདུན་སྐྱོད་ཀྱི་བཤུལ་ལ་མ་གསལ་བར་བྱས་པར་
གསང་བ་མིན་པའི་བསླུ་བྲིད་ཀྱི་བྱེད་ལས་ཤིག་ལྡན།
ཁྱེད་ནི་གཞོན་ཤ་ཆགས་ཤིང་སྟོབས་ཀྱིས་བསྙེམས་པས་
རྒུད་པའི་ལོ་རྒྱུས་ཅི་ཡང་མ་བརྒྱུད་པ་ཞིག་ཏུ་སྣང་།
ཡིན་ན་ཡང་ཁྱེད་ཀྱི་མིག་ཀོང་ཟབ་མོར་གྱུར་བས། །
ངོ་མཚར་བའི་གཏམ་རྒྱུད་ཅིག་དང་ཉེ་བར་མཚུངས།
སྔོན་དུས་ཁྱེད་ཀྱིས་ཆར་དྲག་རླུང་འཚུབ་བརྒྱུད་མྱོང་ཡང་།
བློ་བརྟན་པོ་རི་རྒྱལ་ལྷུན་པོ་དང་མཚུངས་པས། །
གནམ་ས་ཡོངས་རྫོགས་ཡིད་དུ་ཤོང་ཐུབ་པ་ཡིན།
ང་ཡི་གངས་ལྗོངས་ལགས།
ཉེ་ལམ་ཁྱེད་ཀྱིས་མཚམས་སྤྲིན་ཡར་འགྱོགས་གྲབས་བྱེད་ཀྱང་། །
སྨག་རུམ་གྱི་དར་ཆ་ཕྱོགས་བཞིའི་གནས་སུ་གཡོ་བཞིན་འདུག
309



མུ་མཐུད་དུ་མདུན་སྐྱོད་དང་འཕུར་མཆོང་བྱེད་སྐབས།
ཁྲོམ་ཁྲོམ་དུ་བཞུར་བའི་མིག་ཆུ་གོང་བུར་གྱུར།
ཡིད་དབང་སྡུག་གིས་མནར་ཡང་མགོ་བོ་གཏན་ནས་མི་སྒུར།
ཤུགས་རིང་བརྩེགས་མར་འབྱིན་ཡང་འགྲོ་མཚམས་གཏན་ནས་མི་འཇོག
ཁྱི་ཁུང་ རྒྱ་ཆེར་ཕྱེ་ཡང་སྒེར་ཕན་གཏན་ནས་མི་གཉེར། །
དེར་བརྟེན་ཁྱེད་ཀྱི་ཁྲག་རྒྱུན་རྨིག་སྒྲའི་ཁྲོད་དུ་བཞུར་བས།
ཆར་དྲག་རླུང་འཚུབ་ཀྱིས་འདུལ་བར་མི་སྤོབས་ཤིང་། །
གནམ་ལྕགས་ཐོག་མདའ་ཡིས་བཤིག་པར་མི་ནུས་པ།
གངས་དང་འཁྱག་རླུང་གིས་འཇུན་པར་མི་ཕོད་པའི། །
ས་གཞིའི་བཅུད་དུ་འཁྱིལ་བའི་རྒྱ་མཚོ་ཞིག་ཏུ་གྱུར་ཡོད།
ཨེ་མ། ང་ཡི་གངས་ལྗོངས།
ངའི་སྙིང་གི་དབུས་སུ་ཉལ་བའི་སེམས་རྟེན།
ཁྱེད་ལ་གནམ་ས་ལྟ་བུའི་འགྱུར་བ་བྱུང་ཡང་།
གངས་རི་རྣམས་སྔར་བཞིན་རབ་ཏུ་བརྗིད།
གཙང་བོ་ཀུན་སྔར་བཞིན་དྭངས་ཤིང་བསིལ་
དེ་ནི་ཁྱོད་ཀྱི་གསོན་ཤུགས་ཡིན་པས།
དབྱར་དགུན་སྟོན་དཔྱིད་གང་ཞིག་ཡིན་ཡང་།
འགྱུར་རྒུའི་སྤྲིན་ནག་འཁྲིགས་པའི་ཁྲོད་དུ།
གཡུ་འབྲུག་ཅིག་དང་འདྲ་བར་ལྷུན་ཆགས་སེ་གནས།
ཁྱི་འཛུལ་སའི་ཁུང་བུ།
31)



རྩོམ་མཁན་དུ་འགྱུར་བའི་མྱུར་ལམ།།
རྩོམ་ལ་ཐོག་མར་འཇུག་པའི་སྐྱེ་བོ་ཡིས། །
སྔོན་དང་ད་ལྟའི་དཔེ་ཆར་གཟིགས་པ་གལ། །
དཔེ་ཆ་བྱེ་བ་འབུམ་ལ་བལྟས་པས་ན། ། །
སྨྱུག་རྩེ་བསྐྱོད་པར་ལྷ་ཡིས་ཁ་ལོ་བསྒྱུར། །
སྒྲུང་དང་སྙན་ཚིག་རྣམ་ཐར་རྟོགས་བརྗོད་དང་། །
གཏམ་རྒྱུད་ལོ་རྒྱུས་རང་བྱུང་ཚན་རིག་ཀུན། ། །
རིས་མེད་བལྟ་བ་དོན་དུ་ལེགས་གཉེར་ཏེ; ། །
རང་གི་ཤེས་རྒྱ་ཇེ་ཆེར་གཏོང་བར་འབུངས། །
དཔེ་ཆའི་ངོས་ལས་རང་བློར་འཆར་དཀའི་ཚིག །
མ་ནོར་གསལ་བོར་བཤུས་ཏེ་བློར་བཟུང་ན། །
སྙན་ཞིང་ཡིད་དབང་འཕྲོག་པའི་ཚིག་སྦྱོར་ཀྱང་། །
ཐོགས་མེད་གང་གཱའི་རྒྱུན་ལྟར་འོང་བར་ངེས། །
འཚོ་བའི་ཉམས་མྱོང་ཕུན་ཚོགས་མེད་པ་ཡི༔ །
དོན་མེད་རྫུན་གཏམ་ཚིག་གི་ཕྲེང་བ་དེ། །
311



སྟར་སྐོགས་སྐམ་པོའི་རྗེས་སུ་འ གྲོ་བ་ཡིས། །
ཀློག་པ་པོ་ཡི་ཡིད་དབང་འགུགས་མི་ཐུབ། །
དེ་ཕྱིར་རྩོམ་ལ་བློ་ཁ་ཕྱོགས་པའི་མིར། །
མི་འགྱུར་འཇིག་རྟེན་ལྟ་ཚུལ་དགོས་པའི་ཁར། །
རྟག་ཏུ་ཡུལ་གྲོང་རྣམས་ལ་མང་ཉུལ་ནས། །
འཚོ་བའི་ཉམས་མྱོང་མཐའ་དག་ལེན་པར་གཅེས། །
འཚོ་བའི་ཉམས་མྱོང་མ་ལུས་གཞིར་བཞག་སྟེ། །
སུན་སྣང་མེད་པར་རྩོམ་པའི་ཕྱོགས་ལ་འབུངས། །
རྩོམ་ལ་ལྷོད་མེད་འབད་པ་བསྐྱེད་བྱས་ན། །
རྩོམ་པའི་བློ་རྩལ་སྔར་ལས་རྒྱས་པར་འགྱུར། །
བརྩམས་རྗེས་བློ་སེམས་གཞན་ལ་མ་གཡེང་བར། །
ཞུ་དག་ལན་གྲངས་བཅུ་ཙམ་བྱེད་ཐུབ་ན། །
ཀློག་པ་པོ་ཡི་ཡིད་རབ་འཕྲོག་བྱེད་པའི། །
རྩོམ་ལ་འགྱུར་བར་ཐེ་ཚོམ་མི་ཟའོ། །
གཞན་ཡང་རྩོམ་འདོད་མེ་ལྕེ་འབར་ན་ཡང་། །
སྒྱིད་ལུག་མལ་དུ་ཡན་ལག་བརྐྱངས་པ་ན། །
རྩོམ་པ་པོ་ལ་འགྱུར་བའི་རེ་བ་གང་། །
དགུན་དུས་འབྲུག་སྒྲའི་རྗེས་སུ་རྐང་བ་འཇོག །
དེ་ཕྱིར་གོང་སྨྲས་ཆོ་ག་ཉམས་བླངས་ན། །
3t2



སྨྱུ་གུའི་རྩེ་ལས་འདྲེན་བྱེད་ཟུང་གི་ཚར། །
དགའ་སྟོན་སྤེལ་བར་མཁས་པའི་རྩོམ་པ་པོར། །
མི་འགྱུར་རང་དབང་སྤུ་རྩེ་ཙམ་ཡང་མེད། །
313



གངས་རི་དཀར་པོ།
བོད་ཆོལ་ཁ་གསུམ་གྱི་གནས་རི།
ཡུལ་གངས་ཅན་དར་རྒྱས་གཞི་མ།
གངས་རི་དཀར་པོ།
སྔོན་འཇའ་འོད་སྟོང་གིས་འཁྱུད་ཅིང་།
རྩེ་དགུང་སྔོན་གནམ་ལ་བསྙེགས་དུས།
སེང་དཀར་མོར་རེ་བས་ཁེངས་སོང་།
ཤེལ་དཀར་པོའི་མཆོད་རྟེན་བཞེངས་འདྲ།
ཡུལ་གངས་ཅན་བདེ་སྐྱིད་གཞི་མ།
གངས་རི་དཀར་པོ།
སྤྲིན་ནག་པོས་མགོ་ནས་མནན་ཞིང་།
ཐོག་སེར་བའི་མཚོན་གྱིས་བཤིག་དུས།
སེང་དཀར་མོའི་སེམས་པ་སྐྱོ་བྱུང༌།
ཨེ་མ་གངས་རི་དཀར་པོ། །
ཁྱེད་ཀྱི་གཟི་བརྗིད་དེང་སང་སྤྲིན་ནག་གི་རྐྱབ་ཏུ་འབར།
314



ཁྱེད་ཀྱི་རྨི་ལམ་དེང་སང་བདེ་སྡུག་གི་བར་དུ་རྨིས། །
ཁྱེད་ནི་བོད་འབངས་ཀྱི་རྒྱབ་རྟེན་དང་འབྱུང་འགྱུར་གྱི་རེ་བ་
ཡིན།
ཁྱེད་ནི་བོད་འབངས་ཀྱི་ལ་རྒྱ་དང་ཡིད་སེམས་ཀྱི་རྟེན་པ་ཡིན།
ཁྱེད་ནི་ལོ་རྒྱུས་ཀྱི་དཔང་བོ་དང་ཞི་བདེ་ཡི་ཕོ་ཉ་ཡིན།
ཁྱེད་ནི་འཛམ་གླིང་གི་ཉི་མ་དང་གངས་ལྗོངས་ཀྱི་སྐྱབས་མགོན་
ཡིན།
ཁྱེད་ཀྱིས་ཁ་བ་བུ་ཡུག་འཚུབ་པའི་དབུས་སུ་མེས་རྒྱལ་གྱི་ཐར་
ལམ་འཚོལ།
ཁྱེད་ཀྱིས་ཆར་དྲག་རླུང་འཚུབ་ཀྱི་སྨྱོ་ཧམ་དབུས་སུ་རང་དབང་
གི་གོ་སྐབས་འཚོལ།
ཁྱེད་ཀྱིས་ དཀའ་ སྤྱད་ སྡུག་རུས་ཀྱི་ འཚོ་ བའི་ ཁྲོད་ ནས་ བདེ་
འགོད་ཀྱི་ཐབས་ལམ་འཚོལ།
ཁྱེད་ལ་བདེ་སྡུག་གི་གཏམ་རྒྱུད་དང་དར་རྒུད་ཀྱི་ལོ་རྒྱུས་ཡོད།
ཁྱེད་ནི་རྡོ་རྗེ་བཞིན་དུ་འཇིག་པ་མེད་ན།།
གངས་ཅན་ལྗོངས་ལ་བདེ་སྐྱིད་སླེབས་ཡོང་།།
ཁྱེད་ཉིད་རི་རྒྱལ་བཞིན་དུ་གཡོ་མེད་བཞུགས་ན།
སྔོར་ཤོར་གཟི་བརྗིད་སླར་ཡང་རྒྱུས་ཡོང་། །
315



མཛའ་མོ་དྲན་པའི་མཆིད་ཚིག
ཁོ་བོ་སྙན་ཚིག་རྩོམ་པའི་བློ་གྲོས་ཅན་མིན་མོད། །
འོན་ཀྱང་སྙིང་དབུས་ཐིག་ལེར་གྱུར་བ་ཡི་མཛའ་མོ། །
ཡིད་དབང་མེ་ལོང་གསལ་བའི་དཀྱིལ་འཁོར་དུ་འཕོས་ཚེ། །
དྲན་པའི་གདུང་བ་མ་བཟོད་མཆིད་ཚིག་འགའ་ཐལ་སོང་། །
ཀ་ཡེ་གསོན་དང་མཛའ་མོ་ཉ་གང་གི་ཟླ་བ། །
ཁྱེད་རང་ཕ་ཡུལ་ཆུ་ལྷའི་ཕང་བ་རུ་ལོག་རྗེས། །
བདག་གི་ཡིད་དབང་འོ་མའི་ཆུ་གཏེར་གྱི་ཀློང་དུ། །
རབ་དགའི་རླབས་ཀྱི་འཁྲི་ཤིང་འཕྱུར་བ་ཡང་ཉམས་སོང་། །
ཁོ་བོ་ཁང་བརྩེགས་བྲག་རི་བསླངས་པ་དང་འདྲ་ཞིང་། །
མི་ཚོགས་རླབས་ཕྲེང་གཡོ་བའི་དོ་ཟླ་ལ་ཚས་པའི། ། །
པེ་ཅིན་གྲོང་ཁྱེར་འཆི་མེད་དགའ་ཚལ་དུ་འཚོ་ཡང༌། །
ཡིད་ཀྱི་ཕོ་ཉ་དབང་མེད་ཕ་ཡུལ་དུ་ཕྱོགས་སོང་། །
མཚན་མོར་མཁའ་ལ་རྒྱུ་སྐར་ཕྲེང་བ་རྣམ་བཀྲ་ཞིང་། །
316



ཤར་རིའི་རྩེ་ནས་ཟླ་བའི་འཛུམ་ཞལ་རང་ངོམ་དུས། །
རང་ལུས་གྲིབ་གཟུགས་ལས་གཞན་འདུག་གྲོགས་ནི་མེད་པས། །
ལྷག་པར་ཁྱེད་རང་དྲན་པའི་སྣང་བ་ཞིག་ཤར་བྱུང༌། །
ཉིན་ཞིག་རྟ་ལྗོང་ནུབ་རིའི་བསྟི་གནས་སུ་ལོག་རྗེས། །
འཛིན་མའི་ཁྱོན་ལ་མུན་པའི་ཡོལ་བ་ཡིས་བཀབ་ཚེ། །
བདག་གི་བཞིན་རས་ཉམས་དགའི་ཕ་ཡུལ་དུ་འཁོར་ཏེ། །
ཁྱེད་རང་དྲན་བཞིན་མིག་གིས་ཧྲིག་ཧྲིག་ཏུ་བལྟས་སོ། །
མེ་ཏོག་སྣ་ཚོགས་བཞད་པ་ལྡེམ་ལྡེམ་དུ་འགུལ་ཞིང་། །
ཡན་ལག་བརྒྱད་ལྡན་གཙང་པོ་ལྷུང་ལྷུང་དུ་རྒྱུགས་པ། །
རྟ་ནོར་ལུག་གསུམ་མཆོང་ལྡིང་ལིང་ལིང་དུ་རྩེན་པའི། །
ཕ་ཡུལ་རྩྭ་ཐང་མིག་ལ་གསལ་གསལ་དུ་ཤར་བྱུང་། །
སྔོན་དུས་འུ་ཅག་ཕ་ཡུལ་རྩྭ་ཐང་གི་ལྟོ་བར། །
མཚན་མོའི་ཟླ་ཟེར་སྤྱི་བོའི་ཅོད་པན་དུ་བཅིངས་ཏེ། །
ཕན་ཚུན་བརྩེ་བ་ཆེན་པོས་དཔུང་གཤིབ་ཏུ་བསྐྱོད་ནས། །
སྙིང་གཏམ་གླེང་བ་དེང་སང་བརྗེད་ཐབས་རང་མི་འདུག །
དེ་ཚེ་དུང་ཆེན་ཁ་ཡི་དོར་མ་ཞིག་གྱོན་ཞིང༌། །
ཕོ་མོ་མ་ནིང་ཅན་གྱི་གཞོན་ནུ་འགའ་འོངས་ཏེ། །
འུ་ཅག་གཉིས་ལ་འཕྱ་དམོད་བྱས་པ་་དེ་དྲན་ཚེ། །
དེ་དག་མི་གཟུགས་བ་ལང་རང་བཞིན་ཅན་རེད་སྙམ། །
317



གཞོན་པའི་ལང་ཚོ་དབྱར་གསུམ་མེ་ཏོག་དང་འདྲ་བས། །
ཡུན་རིང་མི་རྟག་ལྷུང་བ་འཇིག་རྟེན་གྱི་ཆོས་ཉིད། །
དེ་ཕྱིར་གཞོན་ནུས་ལང་ཤོར་མ་རུངས་ཀྱི་ལས་ལ། །
བརྩོན་པ་མི་ཚེ་སྟོང་ཟད་བཏང་བ་རང་མིན་ནམ། །
ད་ལྟ་རང་རིགས་རྗེས་ལུས་རྣམ་པ་ལ་གཟིགས་ཚེ། །
ལང་ཤོར་སྤྱོད་ངན་ཆ་ལུགས་སློབ་པ་དེ་མི་འོས། །
གཞོན་ནུ་ཀུན་གྱི་སྟོབས་ཤུགས་ཕ་ཡུལ་ལྗོངས་བསྐྲུན་པར། །
ཕུལ་ནས་མེས་རྒྱལ་བྱས་རྗེས་འཇོག་པ་དེ་འོས་སྙམ། །
བདག་གིས་ཁྱེད་ལ་གསོང་པོར་སྨྲས་པ་ཡི་གཏམ་ཀུན། །
བདེན་པར་རློམ་མམ་བརྩེ་བའི་ན་ཆུང་གི་མཛའ་མོ། །
ཁྱེད་ཀྱིས་བསམ་བློ་དྲུག་གསུམ་བཅོ་བརྒྱད་རང་བཏང་ཚེ། །
གཞོན་པའི་དུས་འདི་ཇི་ལྟར་གཅེས་སྐྱོང་ཞིག་བྱེད་འོས ：
ཀྱེ་མ་ཁྱེད་རང་དྲན་པའི་གདུང་བ་ཡིས་གཟིར་ཏེ། །
བསམ་བློ་གཏོང་བཞིན་གཏོང་བཞིན་ལམ་བུ་རུ་ཞུགས་ཚེ། །
གློ་བུར་རྐང་སྣེ་རྡོར་ཐོགས་ས་ཐོག་ཏུ་འགྱེལ་བས། །
ན་ཟུག་པུས་མོའི་རྩེ་ནས་ཀར་ཀར་དུ་ལངས་བྱུང་། །
དེ་ཚེ་ལུས་ཀྱི་ས་རྡུལ་ལག་པ་ཡིས་སྤྲུག་བཞིན། །
མཛའ་མོ་ཁྱེད་རང་བཞུགས་པའི་ཕ་ཡུལ་གྱི་ཕྱོགས་སུ། །
གོམ་པའི་འདེགས་འཇོག་དལ་བུ་དལ་བུ་ཡིས་བསྒྱུར་ཚེ། །
བདག་གི་ཡིད་དུ་དགའ་བའི་མེ་ཏོག་ཅིག་བཞད་སོང་། །
318



ང་རང་མི་འདུག་མི་འདུག་ཕ་ཡུལ་ལ་ཆས་འགྲོ། །
མེས་རྒྱལ་དེང་བཞི་བསྐྲུན་ཆེད་ལེགས་སྐྱེས་རང་འབུལ་ཞིང་། །
རང་རིགས་རྗེས་ལུས་རྣམ་པ་བསྒྱུར་བ་ཡི་ལས་ལ། །
ཉིན་མཚན་དབྱེར་མེད་བརྩོན་པའི་མཛའ་མོ་དེ་དྲན་བྱུང༌། །
ང་རང་མི་འདུག་མི་འདུག་ཕ་ཡུལ་ལ་ཆས་འགྲོ། །
སྤུར་རྒྱལ་རིག་གནས་ཕུན་ཚོགས་དར་རྒྱས་སུ་གཏོང་ཞིང་། །
བོད་ཀྱི་སྐད་དང་ཡི་གེ་ཁྱབ་གདལ་དུ་གཏོང་བར། །
ཉིན་མཚན་དབྱེ་མེད་བརྩོན་པའི་མཛའ་མོ་དེ་དྲན་བྱུང༌། །
ང་རང་མི་འདུག་མི་འདུག་ཕ་ཡུལ་ལ་ཆས་འགྲོ། །
ཡབ་མེས་ཤུལ་བཞག་མ་ལུས་སྲུང་བ་ལ་འབད་ཅིང༌། །
ཚན་རིག་ལག་རྩལ་ནང་འདྲེན་བྱེད་པའི་ལས་གཉེར་བའི། །
སྐྱེས་འབྲས་མཚར་བའི་ན་ཆུང་མཛའ་མོ་དེ་དྲན་བྱུང༌། །
ང་རང་མི་འདུག་མི་འདུག་ཕ་ཡུལ་ལ་ཆས་འགྲོ། །
བོད་མིའི་ནང་ཁུལ་འགལ་རྩོད་སྡུམ་པ་ལ་བྲེལ་ནས། །
ཡ་རབས་ལུགས་སུ་འཇུག་པར་བརྩོན་པ་ཞིག་བྱེད་དགོས། །
ཞེས་པའི་སློབ་གསོ་གཏོང་བའི་མཛའ་མོ་དེ་དྲན་བྱུང་། །
ང་རང་མི་འདུག་མི་འདུག་པ་ཡུལ་ལ་ཆས་འགྲོ། ། །
གནམ་འོག་བོད་མི་མཐའ་དག་སྤུན་ཟླ་རང་ཡིན་པས། ། །
ཐུན་མོང་ཕུགས་བསམ་འགྲུབ་པར་བློ་བཀོད་ཅིག་དགོས་ཞེས། །
319



གནས་ལུགས་རྒྱུན་དུ་བགྲང་བའི་མཛའ་མོ་དེ་དྲན་བྱུང་། །
ང་རང་མི་འདུག་མི་འདུག་ཕ་ཡུལ་ལ་ཆས་འགྲོ། །
རོང་དང་འབྲོག་པའི་དབུལ་ཞིང་ཕོངས་པ་ཀུན་སེལ་ཞིང་། །
མི་རབས་ཕྱི་མ་སྐྱེད་བསྲིང་བྱེད་པ་ཡི་དོན་ཆེན། །
སྒྲུབ་པར་བརྩོན་པའི་སྙིང་གི་མཛའ་མོ་དེ་དྲན་བྱུང་། །
མངོན་བརྗོད་བརྡ་རྙིང་དག་གིས་བཅིངས་པའང་མེད་ལ། །
སྔོན་བྱོན་མཁས་པའི་སྙན་ཚིག་རྩོམ་ལུགས་དང་མ་འགལ། །
བློ་རིག་མཆོག་དམན་ཀུན་གྱིས་ཚེགས་མེད་དུ་རྟོགས་པའི། །
གོ་སླའི་ཚིག་གི་ཕྲེང་འདི་ངག་ལམ་ནས་ཤོར་རོ། །
320



དུས་རབས།
ཁྱོད་ནི་གནའ་བོའི་ལོ་རྒྱུས་འགྲོས་ལས་བྱུང་ན་ཡང་། །
ད་དུང་བཅུ་དྲུག་ལང་ཚོ་རྫོགས་པའི་གཞོན་ནུ་ཡི། །
བརྟུལ་ཞུགས་འཛིན་པའི་དཔལ་ལ་འཆི་མེད་གྲོང་ཁྱེར་གྱི། །
ལྷ་རྣམས་ངོ་མཚར་སྟོང་གིས་མྱོས་པའི་རྣམ་འགྱུར་སྟོན། །
ཁྱོད་ཀྱི་ལྷག་བསམ་རྣམ་པར་དག་པའི་དྲན་འཛིན་ཀློང༌། །
བསྐལ་བརྒྱར་ཉམས་པ་མེད་པའི་མེ་ལྕེ་དྲག་འབར་བས། །
ཁྱོད་ཀྱི་ལང་ཚོའི་སྟོབས་ཤུགས་མེ་ཏོག་བཞད་པའི་ཕྲེང་། །
དགུན་དུས་བསླེབས་ཀྱང་ལྷུང་བ་བྲལ་བའི་གཤིས་ལུགས་
མཚོན། །
དེའི་ཕྱིར་ཁྱོད་ཀྱིས་གངས་རིའི་ལྗོངས་ཀྱི་མི་རྣམས་ལ། །
ལང་ ཚོའི་ དཔལ་ ཡོན་ གཅེས་ སུ་ འཛིན་ པར་ འབུངས་ ཞེས་
བརྗོད། །
དེ་ལྟ་ན་ཡང་ཁ་བ་ཅན་གྱི་དཔྱིད་དཔལ་གཏེར། །
ཁ་སང་སླེབས་པའི་དགུན་གྱིས་མིང་གི་ལྷག་མར་བྱས། །
ད་ལྟ་གངས་རི་ལྷུན་པོར་རྒས་པའི་ཉམས་བདོ་ཞིང༌། །
321



ཡན་ལག་བརྒྱད་ལྡན་ཆུ་བོའི་བཞིན་ལོ་གཉེར་མ་བཀྲ། །
དེ་ལྟར་རྒ་བའི་སྡུག་བསྔལ་སྤྱི་བོར་ལྷུང་བ་ཀུན། །
ཁྱོད་དང་བྲལ་བ་ཡིན་ཞེས་སུ་ཡིས་བརྗོད་པར་ནུས། །
ཁྱོད་ཀྱིས་གནའ་ནས་ད་ལྟའི་བར་གྱི་ལོ་རྒྱུས་ལས། །
གཟི་བྱིན་འབར་བའི་ལེའུ་བདག་ཏུ་བཟུང་དང་ལྷན། །
མགྲིན་བརྒྱུས་རླབས་ཆེན་དོན་རྣམས་གླུ་རུ་བླངས་པ་ལ། །
ཀུན་གྱིས་སྒྲ་འཛིན་དབང་བོ་བླགས་ཏེ་ཉན་པར་བརྩོན། །
རྒྱལ་བ་བློ་བཟང་གྲགས་པའི་སྙན་ངག་ལས་འཕོས་པའི། །
དབྱངས་རྣམས་འགྱུར་ཁུགས་དྲུག་ལྡན་གླུ་རུ་སྡེབ་པ་ལ། །
པའེ་ཏའོ་བུན་གྱི་ཕྱག་ཏུ་ཐོགས་པའི་དབྱུ་གུ་ཡིས། །
བཀོད་འདོམས་བྱེད་པའི་དུས་ཀྱི་འགྱུར་བ་བྱུང་བར་གཟིགས། ། །
ཁྱོད་ཀྱིས་གསེར་ལྡན་ལྟོ་བར་འཁྱིལ་བའི་ཉལ་འགྲོའི་གཏེར། །
དྲག་ཏུ་རྒྱུགས་པའི་རླབས་སྒྲའི་ང་རོ་སྒྲོག་པ་ཡིས། །
ནམ་མཁའི་གླང་བོར་ཞོན་པའི་འབྲུག་སྒྲ་ལ་འགྲན་བཞིན། །
མཐུ་སྟོབས་ཡར་ངོའི་ཟླ་ལྟར་རྒྱས་པའི་དགེ་མཚན་ངོམ། །
ཁྱོད་ལས་ལེགས་པར་བྱུང་བའི་རླབས་ཀྱི་མེ་ཏོག་ཏུ། །
སྲིད་གསུམ་མངོན་པར་གསལ་བའི་རྔམ་བརྗིད་འབུམ་གྱི་འོད། །
ཡིད་འཕྲོག་བལྟ་ན་སྡུག་པའི་མདོག་རྣམས་ཚོགས་པ་ཀུན། །
སྔོ་བསངས་མཁའ་ལ་འཇའ་ཚོན་འོད་ཀྱིས་འཁྱུད་པ་བཞིན། །
322



ཁྱོད་ཀྱི་དོན་ཟབ་རྒྱ་མཚོའི་འཇིངས་ལ་འ གྲན་བཟོད་པའི། །
གླེགས་བམ་མཐུག་པོ་ཞིབ་མོའི་བློ་ཡིས་ཀློག་པ་དང་། །
ཁྱོད་ཀྱི་བསམ་བློའི་ཆུ་བོ་ལྷུང་ལྷུང་འབབ་པའི་རྒྱུན། ། །
བདག་གི་སེམས་ཀྱི་ས་གཞིའི་ཕང་བར་འདྲེན་པར་བྱེད། །
ཁྱོད་ལ་ངལ་ཞིང་དུབ་པའི་ཚོར་བ་གཏན་མེད་པར། །
ངལ་བ་སྟོང་གིས་གཟིར་བའི་མི་རྣམས་སྟོབས་ཤུགས་སྟེར། །
ཁྱོད་ཉིད་དཀའ་ཚེགས་མཐུ་ལ་ཅུང་ཙམ་མི་སྐྲག་པར། །
དཀའ་སྡུག་འབུམ་གྱིས་མནར་བའི་མི་རྣམས་བློ་གྲོས་སྟེར། །
ཁྱོད་རང་ཕམ་ཁའི་མདུན་ནས་ཕྱིར་བསྣུར་མི་བྱེད་པར།།
ཕམ་ཁ་ཉོས་པའི་མི་རྣམས་སྙིང་སྟོབས་བསྐྱེད་པ་དང་། ། །
ང་རྒྱལ་མགོ་འཕང་ནམ་མཁའི་དབྱིངས་སུ་མི་འ དེ གས་པར། །
དྲེགས་པས་བསྙེམས་པ་མཐའ་དག་རྡོ་བ་ཉིད་དུ་མཐོང་། །
ཁྱོད་ཀྱིས་ཡུལ་དུས་གང་དང་གང་ཞིག་ཡིན་ན་ཡང༌། །
ཁྱོད་ལ་སྐྱེས་སུ་ཕུལ་བའི་ཚ་བའི་ནུས་པ་དང་། །
འདོད་པའི་བརྩེ་དུང་མ་ལུས་ཡང་དག་རྟོགས་པ་ནི། །
བསིལ་དྭངས་རྙོག་མེད་མཚོ་ལ་ཟླ་རིས་ཤར་བ་བཞིན། །
ཁྱོད་ཀྱིས་རྒྱུན་པར་འཇིག་རྟེན་མི་རྣམས་འདི་སྐད་དུ། །
རང་དོན་སྤངས་ནས་གཞན་དོན་གཅེས་སུ་བཟུང་བ་ན། །
ཚ་ཞིང་བསྲེག་པའི་དྲོད་ཀྱི་ནུས་པ་རབ་རྒྱས་ཤིང༌། །
འདོད་པའི་བརྩེ་དུང་ལྷད་མེད་འགྱུར་ཞེས་སྨྲ་བར་བརྩོན། །
323



སྐྱེ་རྒུས་ཁྱོད་ལ་ངལ་རྩོལ་ཤེས་རབ་སྙན་ངག་དང་། །
བརྩེ་དུང་ཚེ་སྲོག་སྐྱེས་ཀྱི་སླད་དུ་ཕུལ་བ་ན། །
ཁྱོད་ཀྱིས་སྒེར་སེམས་སྤུ་ཙམ་མེད་པའི་མི་ཀུན་ལ། །
ཕུགས་བསམ་ལང་ཚོ་མཚན་སྙན་སོགས་ཀྱང་སྟེར་བར་བྱེད། །
ལོ་རྒྱུས་དེབ་ཏུ་ཚེ་སྲོག་འབུལ་མཁན་བརྗིད་པར་འཁོད། །
ཕུགས་བསམ་ཁྲོད་དུ་ངལ་རྩོལ་བྱེད་མཁན་ཉམས་པ་མེད། །
ལེགས་སྐྱེས་འབུལ་བར་མི་འདོད་པ་ཡི་སྐྱེ་བོ་ཀུན། །
ངོ་ཚའི་གད་སྙིགས་ཕུང་བོའི་ཁྲོད་དུ་རུལ་བར་གྱུར། ༈
སྐབས་རེར་ཁྱོད་ཉིད་ངལ་རྩོལ་འཚོ་བའི་ནགས་སུ་རྩེན། །
ལན་རེར་སློབ་སྦྱོང་འཐབ་རྩོད་པད་ཚལ་རྒྱུ་ན་ཡང་། །
རྨོངས་པས་ཀུན་ནས་དཀྲིས་པའི་སྐྱེ་བོ་མཐའ་དག་གིས། །
ལན་བརྒྱར་བཙལ་ཡང་རྙེད་པའི་གོ་སྐབས་སྲིད་མ་ཡིན། །
ཁྱོད་ཀྱིས་དཀའ་ངལ་ཁྲོད་དུ་ཕུགས་བསམ་དོན་གཉེར་ཞིང་། །
བགེགས་དང་བར་ཆད་འཕྲོ་འདུ་འཚུབ་པའི་དུས་ཀྱི་ཚེ། །
བཙན་པོའི་རྐང་པའི་འོག་ནས་ཡར་ཐོན་བྱུང་བ་ཡིས། །
ཉམ་ཆུང་བདག་ལ་མི་འཇིགས་སྤོབས་པ་ཅི་ཡང་བྱིན། །
324



སྐྱེས།
ཐ་སྙད་ཅི་ཡང་མེད་པའི་མཚར་སྡུག་ཅིག
ང་ཚོས་ཡིད་འཇོག་མ་བྱས་པའི་སྐབས་སུ།
གྲགས་འགུལ་སྤུ་ཙམ་ཡང་མེད་པར། །
ཁོ་ལག་རྫོགས་པར་གྱུར།
དེ་ནི་མེ་ཏོག་ཅིག་དང་མཚུངས་ཤིང་།
དཔྱིད་ཀྱི་འཇིག་རྟེན་ཞིག་འདབ་བརྒྱ་གྲོལ།
བློ་སྐྱེད་གསར་པ་ཞིག་འདབ་ཕྲེང་གྲོལ།
དགའ་སྤྲོའི་སྣང་བ་ཞིག་གིས།།
གདོང་ཕྱིར་ཕྱོགས་པའི་སྐབས་སུ། །
ང་ཚོར་སྙན་པར་བསྒྲགས་པའི་གཏམ་ནི།
ཚེ་སྲོག་གསར་པ་ཞིག
གསང་སྟབས་ཀྱིས་བྱུང་ངོ་ཞེས་པ་དེ་ཡིན།
325



ད་ལྟའི་དཔོན་པོའི་རྣམ་བཤད།
གཅིག
སྲིད་དབང་ཐང་ཁ་ལོ་བསྒྱུར་པ་ཡི། །
དཔོན་ཆེན་པོའི་ཁ་ཡི་རྒྱ་ཁྱོན་ལ། །
ཅི་ཙམ་ཞིག་ཡོད་ཅེས་སྙམ་ན་ནི། །
གཤམ་གསལ་གྱི་དཔེ་འདིར་གཟིགས་པར་འཚལ་ །
རྒྱལ་ཡོངས་ཀྱི་སློབ་གསོའི་གྲོན་དངུལ་རྣམས། །
ཆུང་བྱིས་པའི་འབྱུང་འགྱུར་རག་ལས་ཀྱང༌། །
དཔོན་ཆེན་པོས་ཁམ་ཟས་བྱས་པ་ན། །
ཁོག་ཡིག་འབྲུ་གཅིག་ཀྱང་འཆར་བ་མིན། །
གཞུང་ཁྲི་ཕྲག་དངུལ་གྱིས་ཉོས་པ་ཡི། །
ཕུན་ཚོགས་ཀྱི་གསོལ་སྟོན་བཤུམས་པ་ཀུན། །
དཔོན་ཆེན་པོའི་ཁ་ནང་འཛུལ་བའི་ཚེ། །
ཁོག་གསེར་ལས་རིན་ཐང་ཆེ་བ་ཡིན། །
ལོ་རེ་ལ་སྒོར་མོ་དུང་ཕྱུར་འགའ། །
ཆུ་བཞུར་ལྟར་བཏང་བའི་སན་ཞ་དེ། །
326



དཔོན་ཆེན་པོས་ཁྱུད་མིད་བྱས་ན་ཡང་། །
ཁོག་ཆུ་རགས་ཙམ་ཡང་ཆགས་པ་མེད། །
ངེད་ཀྲུང་ཧྭའི་རྒྱལ་ཁབ་ཆེན་པོ་ཞེས། །
སྟེང་ལྷ་ཡུལ་ཁམས་ལྟར་སྐྱིད་པ་འདི། ：
ལྐོག་ལྷག་མེད་ཁམ་ཟས་བྱས་ན་ཡང་། །
དཔོན་ཆེན་པོ་རྣམས་ལ་འཇུ་སྟོབས་ཡོད། །
གཉིས།
དུས་དེ་རིང་ཁྱོད་ཀྱིས་གདན་འདྲེན་ཞུས། །
སང་གནངས་ཉིན་ཁོང་གིས་མགྲོན་དུ་འབོད། །
ལག་འ གྲིལ་བཞིན་ཟ་ཁང་ཆེན་པོར་འཛུལ། ། །
གདོང་འཛུམ་དཀར་དཔྱིད་དཔལ་བཞིན་དུ་རྒྱས། །
ཞེ་བསམ་པ་ཟས་སྡེར་ཁ་ནས་མཐུན། །
དོན་སྙིང་བོ་ཆང་ཕོར་ནང་དུ་སིམ། །
ཕྱོགས་གཉིས་ཀ་དགའ་ན་དགོད་སྒྲ་ཆེ། །
སྐྱེས་སྒོར་མོ་བརྫང ས་ན་འདོད་དོན་འགྲུབ། །
མཚན་རེ་རེར་འགྲུལ་བ་རྒྱུན་མི་འཆད། །
ཉིན་རེ་རེར་ཇ་ཆང་རྫོགས་མཐའ་མེད། །
དེ་ཐམས་ཅད་གཞུང་དངུལ་གྱིས་ཉོས་པས། །
བློ་ཕངས་པའི་སྣང་བ་སུ་ཞིག་འཆོར། །
327



གསུམ།
གཤམ་དུ་རྟོག་དཔྱོད་འགྲོ་དུས་ཟ། །
ཡར་ལ་སྙན་ཞུ་འབུལ་དུས་ཟོ། །
ལས་བྱེད་དཔོན་པོར་བསྐོ་དུས་ཟ་ །
མི་སྣ་གནས་སྤོར་བྱེད་དུས་ཟ། །
ཀུང་ཟིའི་སྒོ་མོ་འབྱེད་དུས་ཟ། །
ཁེ་ལས་མ་རྩ་ཇིབ་དུས་ཟ། །།
རྣམ་གྲངས་དོན་ཐོག་འཇོག་དུས་ཟ། །
བཟོ་སྐྲུན་གཉེར་འགོ་རྩོམ་དུས་ཟ། །
གཞུང་ལམ་ལས་འགོ་འཛུགས་དུས་ཟ། །
གཞུང་ལམ་ཡོངས་སུ་གྲུབ་དུས་ཟ། །
གྲོས་ཚོགས་འཚོགས་འགོ་འཛུགས་དུས་ཟ། །
ཚོགས་འདུ་གྲོལ་དུས་སྔར་བཞིན་ཟ་ །
ཕྱུག་པོ་རྣམས་ལ་འཕྲད་དུས་ཟ། །
དབུལ་སེལ་བྱེད་པར་འགྲོ་དུས་ཟ། །
གཟེངས་བསྟོད་བྱ་དགའ་སྤྲོད་དུས་ཟ། །
མི་སེར་ཆད་པ་གཅོད་དུས་ཟ། །
ཞལ་འདེབས་རྩིས་སྤྲོད་བྱེད་དུས་ཟ། །
དབུལ་བོར་སྐྱོབ་གསོལ་སྤྱོད་དུས་ཟ། །
དུས་ཆེན་བསླེབས་ཚེ་རྒྱས་ཟ་བྱེད། །
བཟོ་གྲྭ་སློབ་གྲྭ་ཚོང་ཁང་དང་། །
རུ་ཁག་གཏེར་ལས་ས་ཁུལ་སོགས། །
328



ལས་ཁུངས་ས་ཁུལ་རེ་རེ་ཡི། །
རྟེན་འབྲེལ་མཛད་སྒོ་བརྗོད་མི་ལངས། །
ཕུན་ཚོགས་བཟའ་བཏུང་བསམ་མི་ཁྱབ། །
མཛད་སྒོ་དེ་དག་ཐམས་ཅད་ཀྱང་། ། །
ཟ་འཐུང་བྱེད་པའི་ཆེད་ཡིན་པས། །
མི་སེར་ཕན་ཡོན་ཅི་ཞིག་ཐོབ། །
དར་རྒུད་སྐྱེ་འཆི་ཅི་བྱུང་ཡང་། །
ཆང་རྣམས་ངོམས་པ་མེད་པར་འཐུང་། །
དབུལ་ཕྱུག་དམན་བརྗིད་ཅི་བྱུང་ཡང་། །
རྒྱུན་པར་བཟི་ནས་གོམ་འགྲོས་འཁྱོར། །
དེ་ལ་བློ་གཅིག་སེམས་གཅིག་གིས། །
དམངས་ལ་ཞབས་འདེགས་བསྒྲུབས་ཞེས་བརྗོད། །
བཞི།
སྔ་དྲོར་མྱུར་མགྱོགས་འཁོར་ལོར་བསྐོར་བ་བྱེད། །
ཉིན་གུང་ཟས་ཀྱི་སྡེར་མར་བསྐོར་བ་བྱེད། །
མཚན་མོར་སྒེག་མའི་སྨད་གཡོགས་བསྐོར་བ་བྱེད། །
ཉིན་རྒྱུན་ངལ་གསོ་མེད་པར་བསྐོར་བ་བྱེད། །
ཟས་ཞིམ་པོས་མགྲོན་ཁ་བྱེད་ཙ་ན། །
གཞུང་རྩ་དོན་ཕངས་པ་མེད་པར་འདོར། །
329



ཆང་སྐྱེམས་འབར་ཁོག་ཏུ་བཞུར་ཙ་ན། །
དོན་ཅི་ཞིག་ཡོད་ཀྱང་ཞུ་བར་བདེ། །
ཆང་ཁ་ཟས་གཉིས་ཀྱིས་ངོམས་ཙ་ན། །
ལས་འདོད་དོན་ཐམས་ཅད་ངང་གིས་འགྲུབ། །
ཆང་ཟ་མ་ཉུང་ན་དོན་ཆུང་འགྲུབ། །
ཆང་ཟ་མ་མང་ན་དོན་ཆེན་འགྲུབ། ། །
ཟས་ཞིམ་ནི་འདོད་དོན་ཐམས་ཅད་འགྲུབ། །
ཆང་ཟ་མ་མེད་ན་དོན་མི་བསྒྲུབ། །
སྐྱེས་རྫོང་བ་མེད་ན་ངོ་མི་སྟོན། །
འདི་དཔོན་པོ་རྣམས་ཀྱི་ཁྱད་ཆོས་ཡིན། །
དྲུག
ཉིན་ཕྱེད་ཙམ་ལ་ཞིམ་ཟས་ལོངས་སུ་སྤྱད། །
ཉིན་ཕྱེད་ཙམ་ལ་ཇ་ཆང་ངོམས་མེད་བཏུངས། །
ཇ་ཆང་ཟས་ཀྱིས་ངོམས་པར་གྱུར་པའི་ཚེ། །
ཉི་མ་ཕྱེད་ལ་ཉལ་ནས་གཉིད་དུ་ཡུར། ། །
བསྒྲུབ་འོ ས་དོན་རྣམས་སང་ཉིན་བར་དུ་བསྐྱུར། །
དེ་ལྟར་ལོ་ཟླ་ཉི་མ་རེ་རེ་བཞིན། །
ནམ་མཁའི་ལྷ་ཡི་བདེ་སྐྱིད་དཔལ་ཡོན་ལ། །
འགྲན་ཟླ་བྱེད་པའི་ངང་ཚུལ་མཐོང་བ་ན། །
ལྷ་ཀླུ་གཉན་གསུམ་རྣམས་ཀྱང་ངོ་མཚར་ནས། །
རི་མོར་བྲིས་པའི་གཟུགས་བཞིན་ཧད་པར་གྱུར། }
33)



བདུན།
ཧྲུའུ་ཅི་དང་ནི་ཧྲུའུ་ཅི་གཞོན་པ་གཉིས། །
མཉམ་འབྲེལ་བྱས་ནས་ཁྱིམ་ཚང་གཅིག་ཏུ་གྱུར། །
ཀྲུའུ་རེན་དང་ནི་ཀྲུའུ་རེན་གཞོན་པ་གཉིས། །
སྤུན་ཟླ་བཞིན་དུ་ཁ་འཆམ་རོགས་རམ་བྱེད། །
ཅིའུ་ཀྲང་ཐིང་ཀྲང་གཉིས་པོ་ཞེ་མཐུན་པ། །
ཕྱི་ནས་བལྟས་ན་ཕུ་ནུ་ཞིག་དང་མཚུངས། །
ཁྲུའུ་ཀྲང་ཁའོ་ཀྲང་ཉིན་མཚན་གང་ཡིན་ཀྱང་། །
ལུས་དང་གྲིབ་མ་བཞིན་དུ་འབྲལ་མེད་འགྲོགས། །
སྐྱིད་ཀྱི་དཔལ་ཡོན་མཉམ་དུ་ལོངས་སུ་སྤྱོད། །
ཁེ་བཟང་ཅི་ཞིག་བྱུང་ན་མཉམ་དུ་ཐོབ། །
ལྐོག་བརྔན་ཅི་ཞིག་བརྫངས་ན་ཐམས་ཅད་ལེན། །
དབང་ཆ་ཡོད་ན་སྒེར་དོན་ཡིད་བཞིན་འགྲུབ། །
ཆང་གི་རྒྱ་མཚོར་མཉམ་དུ་ཁྲུས་ལ་རོལ །
རྒྱུ་དངུལ་འབྱོར་བ་མཉམ་དུ་སྒྲུབ་པར་བྱེད། །
ལྐོག་ཟ་བྱེད་པའི་ཐབས་ལམ་མཉམ་དུ་འཚོལ། །
ལྐོག་བརྔན་བརྫངས་དུས་མཉམ་དུ་དགའ་སྤྲོ་འཕེལ། །
གཞོན་པའི་སྐྱོན་མཚང་ལྷང་ལ་བུད་པའི་ཚེ། །
རྒན་པས་ཐབས་ལ་མཁས་པས་འགེབས་སྲུང་བྱེད། །
འོག་རིམ་རྣམས་ལ་ཞིབ་བཤེར་བྱེད་པའི་དུས། །
གོང་རིམ་རྣམས་ཀྱིས་མ་ཉེས་ཁག་གཡོགས་ཞེས། །
འུད་ཀྱིས་སྒྲོག་པའི་སྒྲ་ཡིས་ས་གཞི་འདར། །
331



དེ་ལྟར་རྫུན་འགེབས་གཡོ་སྒྱུ་ལ་མཁས་པའི། །
སྔ་ན་མེད་པའི་ཐུན་མོང་རིང་ལུགས་ཤིག །
མི་སེར་སྡུག་ལ་ཕབ་པའི་བྱེད་པོར་བྱུང་། །
བརྒྱུད།
གནས་སྐོར་སྐྱོ་སངས་བྱེད་པ་ལ། །
གཟིགས་ཞིབ་ཅེས་པའི་མིང་ཞིག་བཏགས། །
བཟའ་ཁྱེར་བག་མེད་བྱེད་པ་ལ། །
རྟོག་དཔྱོད་ཅེས་པའི་མིང་ཞིག་བཏགས། །
དབང་དངུལ་བརྗེ་རེས་བྱེད་པ་ལ། །
ཚོང་འགྲིམ་ཞེས་པའི་མིང་ཞིག་བཏོགས། །
ཁྱིམ་ཐོ་འཛེམ་མེད་བཙོང་བ་ལ། །
གསར་གཏོད་ཅེས་པའི་མིང་ཞིག་བཏགས། །
གཞུང་དངུལ་བཀོལ་པའི་སློབ་གཉེར་ལ། །
དངུལ་གཏོང་ཞེས་པའི་མིང་ཞིག་བཏགས། །
གོ་གནས་བྱུང་རྒྱལ་སྤྱོད་པ་ལ། །
བསྐོ་བཞག་ཅེས་པའི་མིང་ཞིག་བཏགས། །
གཞུང་དངུལ་སྒེར་དུ་སྤྱོད་པ་ལ། །
གཟིགས་བཟོས་ཞེས་པའི་མིང་ཞིག་བཏགས། །
ཁྲལ་སྐུང་ཁྲལ་ཆག་བྱེད་པ་ལ། །
བྱེད་ཐབས་ཞེས་པའི་མིང་ཞིག་བཏགས། །
གྱོང་གུན་ཆེན་པོ་བཟོས་པ་ལ། །
3.32



སློབ་ཡོན་ཞེས་པའི་མིང་ཞིག་བཏགས། །
ཡུལ་གཞན་དཔོན་དུ་མངགས་པ་ལ། །
ཆད་པ་ཞེས་པའི་མིང་ཞིག་བཏགས། །
ཨེ་མ་གཡོ་ཅན་དཔོན་རྣམས་ནི། །
ཅི་འདྲའི་རྣམ་དཔྱོད་ཆེ་བ་ལ། །
དམངས་ལ་མགོ་བསྐོར་གཏོང་བའི་ཐབས། །
མེད་པའི་དུས་ཤིག་ནམ་ཞིག་མཐོང༌། །
སྒེར་དོན་སླད་དུ་གོང་རིམ་བསླུ། །
གཟེངས་བསྟོད་འཐོབ་སླད་མཉམ་པར་སྣང་། །
ཕན་ཁེ་གཉེར་ཆེད་འབངས་ལ་བརྙས། །
ཕྱོགས་ལྷུང་བཟུང་ནས་རྩ་དོན་སྤངས། །
ད་ལྟའི་དུས་ཀྱི་དཔོན་ངན་རྣམས། །
ཕྱི་ནས་བལྟས་ན་དཔོན་ཡིན་ཀྱང་། །
དོན་ལ་ཁྱི་སྨྱོན་སྐོར་ཞིག་འ དུས། །
ཁྱི་སྤྱང་ལྐོག་འབྲེལ་བྱེད་བཞིན་དུ། །
ཐམས་ཅད་དམྱལ་བའི་ཡུལ་དུ་བརྫངས། །
ཀྲུང་ཧྭའི་རྒྱལ་ཁབ་ཆེན་པོ་འདི། །
ཉམས་རྒུད་འབྱུང་བར་མཐུན་རྐྱེན་བསྒྲུབས། །
དཔོན་རྣམས་སྤྱོད་ལམ་ངན་པ་ལས། །
ཇག་པ་ཁྲ མ་ང་མང་དུ་བྱུང་། །
མི་ཡི་བར་དུ་བརྩེ་དུང་མེད། །
ཆེ་ཆུང་རྣམས་ལ་རྒྱུ་འབྲས་མེད། །
ཁྲེལ་གཞུང་ངོ་ཚའི་ཉི་མ་ནུབ། །
གུས་ལུགས་ཐམས་ཅད་གཏན་ནས་ཉམས། །
333



སྤྱི་ཚོགས་ལའང་བདེ་འཇགས་མེད། །
ཕན་ཚུན་བློ་གཏད་བྱེད་ས་མེད། །
འདི་ལས་སྡུག་པའི་ཁོར་ཡུག་ཅིག །
ཀྲུང་གོ་མ་གཏོགས་ཡུལ་གཞན་དུ། །
ལན་བརྒྱར་བཙལ་ཡང་རྙེད་པར་དཀའ། །
དཔོན་ངན་རྩ་མེད་མ་བཏང་ན། །
ཀྲུང་གོའི་རྒྱལ་ཁབ་བདེ་བ་མེད། །
དར་རྒྱས་སོང་ཡང་སྟོང་བ་ཡིན། །
མི་དམངས་སྡུག་བསྔལ་མཆི་མའི་རྒྱུན། །
ཆད་པའི་དུས་ཤིག་ཡོད་མི་སྲིད། །
དེ་ཕྱིར་མ་རུངས་དཔོན་ངན་རྣམས། །
དུར་སའི་ནང་དུ་སྐྱེལ་བ་ལ། །
ཐམས་ཅད་མཐུན་སྒྲིལ་དམ་པའི་མཐུས། །
ལྕགས་ཀྱི་རོ་སྒམ་ཞིག་བཟོས་ནས། །
སྐྱེས་སུ་བརྫངས་པའི་དུས་སུ་བསླེབས། །
དགུ།
ཏང་ལ་དྲིན་ཅན་ཨ་མ་ལས་ཀྱང་དགའ། །
རྒྱལ་ཁབ་རང་ཁྱིམ་ལས་ཀྱང་བརྩི་འཇོག་བྱེད། །
ཏང་ནི་རང་གི་ཨ་མ་ངོ་མ་ཡིན༑ །
རྒྱལ་ཁབ་རང་གི་ཁྱིམ་ཚང་ངོ་མ་ཡིན། །
སྒོར་མོ་མེད་ན་ཨ་མའི་ལག་ནས་ལེན། །
བཟའ་བཏུང་མེད་ན་ཁྱིམ་ཚང་ནང་ནས་འཁྱེར། །
334



དེ་འདྲའི་དཔོན་པོ་བྱིས་པ་ཤིན་ཏུ་མང་། །
ཨ་མའི་དངུལ་རྣམས་ཁྱེར་ནས་དབུལ་བོར་གྱུར་། །
ཁྱིམ་གྱི་རྒྱུ་ནོར་ཁྱེར་ནས་སྟོང་བར་གྱུར། །།
དེང་སང་ཨ་མས་སྐྱོ་བའི་སྤྱན་ཆབ་བསིལ། ། །
ཁྱིམ་གྱི་གཟི་མདངས་ཉམས་ནས་གོག་པོར་གྱུར། །
335



ཞོགས་པ།
ཞོགས་པའི་མུན་པའི་ཡོལ་བ་དལ་གྱིས་ཕྱེ་བས།
ས་འཛིན་གྱི་ཕྲེང་བ་མཐའ་དག་གསལ་ལེར་མངོན་ཡོང་།
ལྟོས་དང་། སྐྱ་རེངས་ཀྱིས་གནའ་རབས་གྲོང་ཚོར་འོད་དཀར་སྤྲོས།
ནགས་གསེབ་ཏུ་ཐོག་མར་གྲགས་པའི་བྱ་སྐད་དང༌།
མིག་ལས་ཐོག་མར་འབར་བའི་མེ་ལྕེ་གཉིས།
དགའ་སྐྱིད་དང་གཟི་བརྗིད་ཀྱི་རྗེས་སུ་འགྲོ་བ་སྟེ།
ནམ་མཁའི་དབྱིངས་སུ་གཞི་གཅིག་ཏུ་འདྲེས་ནས།
ནམ་མཁར་སྤུད་པའི་མཚམས་སྤྲིན་ལ་འཛུམ་དཀར་སྟོན། །
ས་གཞིར་སྤྲས་པའི་མེ་ཏོག་ལ་དགའ་ཉམས་སྟོན།
གལ་སྲིད་སང་ཉིན་འཆི་བདག་གིས་ང་རང་ཁྲིད་ན་ཡང་།
ཞོགས་པའི་ཉི་གཞོན་གྱིས་ཁྱོད་ཀྱི་མཆི་མ་
འཁྱིལ་བའི་མིག་ལ་འོད་སྟོང་སྤྲོ་ཞིང་།
སྒྲོ་ལྡན་གྱིས་སྔར་བཞིན་ནམ་གསལ་བའི་མགྲིན་
བརྡ་གཏོང་།
ཁ་ཁུ་སིམ་པའི་དུར་སའི་འགྲམ་དུ་
སྙན་འགྱུར་འབུམ་གྱི་སྒྲ་དབྱངས་གྲགས་པས།
འཇིག་རྟེན་གཞན་དུ་འཁྱར་བའི་རྣམ་ཤེས་ལ། །
དགའ་བདེ་སྟོང་གི་ཚོར་བ་འབད་མེད་དུ་སྟེར། །
ཚད་མེད་པའི་འབྱུང་འགྱུར་གྱིས་
336



ཕ་མཐའ་བྲལ་བའི་གཞི་གྲུབ་དེ་
ཟད་པ་མེད་པའི་གནས་སུ་འདྲེན་པར་བྱེད།
དུས་ཀུན་རྟག་པའི་ལག་པའི་དཀྱིལ་འཁོར་ནས།
ངའི་ཚེ་སྲོག་གཉིད་ལས་དཀྲོགས་པ་དེ།
དཔེར་ན་ཡིད་འགུལ་ཐེབས་པའི་རྨི་ལམ་
གྱི་འཇིག་རྟེན་ལས་ཕྱིར་འདྲེན་པ་དང་མཚུངས།
337



སྐྱོ་སྣང་།
སེམས་ཅན་ཐམས་ཅད་སངས་རྒྱུས་སྙིང་བོ་ཅན། །
ཡིན་ཡང་དམྱལ་བ་ལ་སོགས་འགྲོ་གཞན་གྱི། །
རྟེན་ཅན་དག་གིས་སངས་རྒྱུས་བསྒྲུབ་པ་ནི། །
གཤོག་མེད་མཁའ་ལ་འཕུར་ལྟར་ནུས་པ་མིན། །
ལུས་ནི་དལ་འབྱོར་གཉིས་པོ་ལྡན་པ་དང༌། །
སེམས་ནི་དད་པ་གསུམ་གྱིས་ཕྱུག་པའི་མི། །
ཐར་བ་དང་ནི་ཐམས་ཅད་མཁྱེན་པ་དག།
བསྒྲུབ་པའི་རྟེན་གྱི་གང་ཟག་ཡིན་པར་གྲགས། །
དེའི་ཕྱིར་དེ་ལ་མི་ལུས་རིན་ཆེན་དང་། །
རྟེན་གྱི་མཆོག་ཅེས་སྔོན་བྱོན་དམ་པ་ཡིས། །
ལན་བརྒྱར་བསྔགས་པའི་འབྲུག་གི་སྒྲ་ཆེན་གྱིས། །
ས་གསུམ་གཡོ་བའི་ངོ་མཚར་ཅི་ཡང་སྟོན། །
དེ་འདྲ་རྒྱུ་དཔེ་གྲངས་གསུམ་གྱི་སྒོ་ནས། །
བཙལ་ཡང་ཤིན་ཏུ་རྙེད་པར་དཀའ་བ་ནི། །
གནམ་སྔོན་ས་ལ་ལྷུང་འདྲའི་རྒྱུ་མཚོ་ཡི། །
ཡིད་བཞིན་ནོར་བུ་ཉིད་དང་མཚུངས་པ་ཡིན། །
དེ་འདྲའི་ལུས་རྟེན་རིན་ཆེན་རྙེད་པའི་དུས། །
རང་དོན་ཡལ་བར་དོར་ནས་གཞན་གྱི་དོན། །
338



བསྒྲུབ་པའི་ལས་ལ་རྩེ་གཅིག་གཞོལ་བ་དང་། །
ཆབས་ཅིག་བསྒྲུབ་པ་སྙིང་བོར་བླངས་པ་ན། །
མི་ལུས་ཐོབ་པར་དོན་དང་ལྡན་པར་འགྱུར། །
ཚེ་འདིར་ཚ་གྲང་བཀྲེས་སྐོམ་ལ་སོགས་པའི། །
དཀའ་བ་རྣམ་པ་སྣ་ཚོགས་སྤྱད་པ་ན། །
ཐམས་ཅད་མཁྱེན་པའི་གོ་འཕང་མ་ཐོབ་ཀྱང་། །
རྟོགས་པ་མཐོན་པོར་གཤེགས་པར་གདོན་མི་ཟ། །
བསྟན་པ་ཐམས་ཅད་འགལ་མེད་རྟོགས་པ་གཅིག།
གསུང་རབ་ཐམས་ཅད་གདམས་ངག་འཆར་བ་གཉིས། །
རྒྱལ་བའི་དགོངས་པ་བདེ་བླག་རྙེད་པ་གསུམ། །
ཉེས་སྤྱོད་ཆེན་པོ་རང་འགག་འགྲོ་བ་བཞི། །
ཆེ་བ་བཞི་ལྡན་རྟོགས་པའི་ཡོན་ཏན་གྱིས། །
མ་རིག་མུན་པ་ཐམས་ཅད་སངས་པ་དང་། །
ཤེས་བྱ ར་བློ་གྲོས་པད་མོ་བཞིན་དུ་རྒྱས། །
རྒྱལ་བའི་བཀའ་རྣམས་དངོས་དང་བརྒྱུད་པ་ཡིས། །
གང་ཟག་གཅིག་ཙམ་སངས་རྒྱས་ཐོབ་པ་ཡི། ། །
ཐབས་ཀུན་ཇི་བཞིན་སྟོན་པའི་གདམས་པ་ཡིན། །
དེའི་ཕྱིར་ཐོག་མར་རྒྱ་ཆེན་ཐོས་པ་འཚོལ། །
བར་དུ་བསམ་པས་སྒྲོ་འདོགས་གཅོད་པ་དང་། །
ཐ་མར་ལམ་དག་བསྒོམ་པའི་ཉམས་བླངས་ན། །
འབྲས་བུ་བྱང་ཆུབ་ཐོབ་པའི་དུས་ཤིག་ཡོང་། །
སྡེ་སྣོད་གསུམ་པོ་བློ་ནས་འདོན་ཐུབ་ཀྱང༌། །
ཐོས་པའི་དོན་རྣམས་རྒྱུད་ལ་མ་སྦྱར་ཞིང་། །
རང་སེམས་ཆོས་དང་འདྲེས་པར་མ་བྱས་ན། །
339



ཉི་འོད་ངོགས་སུ་སྒྲོན་མེ་བཏེགས་པ་ལྟར། །
ཕན་པ་སྤུ་ཙམ་མེད་དོ་ཤེས་ལྡན་དག།
ཆོས་ལ་ཁ་གཡར་འཇིག་རྟེན་ཆོས་བརྒྱུད་ཀུན། །
སྒྲུབ་བཞིན་འཁོར་བ་བདེ་བོར་རློམ་པ་ཡི། །
ད་ལྟའི་དུས་ཀྱི་བླ་མ་སྤྲུལ་སྐུ་འགའ། །
མཐོང་ཞིང་མཐོང་ཞིང་སྙིང་རྗེ་ལྷག་པར་སྐྱེས། །
གཞུང་ཆེན་པོད་ལྔར་མཁས་པའི་རྩལ་རྫོགས་ཀྱང་། །
ཉམས་ལེན་ཐན་ཐུན་ཙམ་གྱིས་ཡིད་ཚིམ་པའི། །
ད་ལྟའི་དུས་ཀྱི་དགེ་བའི་བཤེས་གཉེན་འགའ། །
མཐོང་ཞིང་མཐོང་ཞིང་སྙིང་རྗེ་ལྷག་པར་སྐྱེས། །
ཆོས་གོས་རྣམ་གསུམ་ལུས་སུ་གྱོན་ན་ཡང་། །
འདུལ་ཁྲིམས་བསྲུང་བ་ཡལ་བར་དོར་བ་ཡི། །
ད་ལྟའི་དུས་ཀྱི་དགེ་འདུན་ཚོགས་པའི་སྡེ། །
མཐོང་ཞིང་མཐོང་ཞིང་སྙིང་རྗེ་ལྷག་པར་སྐྱེས། །
རྒྱལ་བའི་བཀའ་རྣམས་དངོས་བརྒྱུད་ཅི་རིགས་པར། །
གང་ཟག་གཅིག་ཉིད་སངས་རྒྱས་ཐོབ་པའི་ཐབས། །
སྟོན་པའི་གདམས་ངག་ཡིན་པར་རྨོངས་པའི་མི། །
མཐོང་ཞིང་མཐོང་ཞིང་སྙིང་རྗེ་ལྷག་པར་སྐྱེས། །
ལུས་ཀྱི་རྟེན་མཆོག་ཐོབ་པར་གྱུར་ན་ཡང༌། །
སེམས་ཀྱི་རྟེན་མཆོག་དད་པ་མེད་པ་དང༌། །
སངས་རྒྱས་བྱང་ཆུབ་ཤེས་པར་མི་ནུས་ཀུན། །
མཐོང་ཞིང་མཐོང་ཞིང་སྙིང་རྗེ་ལྷག་པར་སྐྱེས། །
ཆོས་ལ་ལོག་པར་བལྟ་བའི་ལོག་ལྟ་དང་། །
འཁོར་བ་ལེགས་པར་མཐོང་བའི་བློ་འཁྲུལ་གྱིས། །
34)



རང་ཉིད་བསླུ་བའི་ད་ལྟའི་དུས་ཀྱི་མི། །
མཐོང་ཞིང་མཐོང་ཞིང་སྙིང་རྗེ་ལྷག་པར་སྐྱེས། །
དགེ་བ་སྒྲུབ་པ་ཀུན་ལ་བླུན་པོ་དང༌། །
འཁོར་བ་སྒྲུབ་པ་ཀུན་ལ་མཁས་པ་ཞེས། །
བསྟོད་བཞིན་དམྱལ་བ་འདྲེན་པའི་ད་ལྟའི་མི། །
མཐོང་ཞིང་མཐོང་ཞིང་སྙིང་རྗེ་ལྷག་པར་སྐྱེས། །
མི་རྣམས་བློ་ཁ་ཆོས་ལ་འགྱུར་བ་དང༌། །
ཐོས་བསམ་སྒོམ་པའི་རིན་ཆེན་གྲུ་གཟིངས་ཀྱིས། །
རྒྱལ་བའི་བཀའ་དང་དགོངས་འགྲེལ་ཆུ་གཏེར་ཆེའི། །
ཕ་རོལ་ངལ་གསོ་མེད་པར་སྐྱོད་པ་དང་། །
སྐད་ཅིག་ཐར་བའི་འཇུག་ངོགས་སླེབས་གྱུར་ཅིག།
རྒྱལ་བའི་བསྟན་པར་འགལ་བའི་བསམ་སྦྱོར་ཀུན། །
རླུང་གི་ཤུགས་ཀྱིས་བདས་པའི་ཆུ་འཛིན་ལྟར། །
སྐད་ཅིག་ཉིད་དུ་སྤོང་བར་བརྩོན་པ་དང་། །
ཐམས་ཅད་སངས་རྒྱས་གོ་འཕང་ཐོབ་པར་ཤོག།
བསྟན་པ་དགྲ་རུ་འཛིན་པའི་ལོག་སྤྱོད་དང༌། །
ཆོས་ཀྱིས་གཞན་ནོར་བསླུ་བའི་གཡོ་སྒྱུའི་འཛུམ། །
དམ་ཚིག་འཆལ་བར་སྤྱོད་པའི་སྲོལ་ངན་ཀུན། །
རླུང་ཁའི་མར་མེ་ནུབ་པ་ལྟར་ཉམས་ཏེ། །
སངས་རྒྱས་བསྟན་པ་ཕྱོགས་མཐར་རྒྱས་པར་ཤོག།
34 1



༄༅། ། རྒྱལ་བ་ཀུན་གྱི་མཁྱེན་བརྩེ་ནུས་པའི་ཐུགས་གསང་
གཅིག་ཏུ་བསྡུས་པའི་ཡེ་ཤེས་ཀྱི་རང་གཟུགས་རྗེ་
བཙུན་ཚེ་ཏན་ཞབས་དྲུང་འཇིགས་མེད་རིགས་
པའི་བློ་གྲོས་དཔལ་བཟང་པོའི་རྟོགས་
བརྗོད་ཟངས་ཀྱི་མེ་ཏོག་ཅེས་
བྱ་བ་བཞུགས་སོ། །
ལྷ་ཀླུ་ཡོངས་ཀྱིས་གུས་པའི་ཕྱག་བྱས་ཤིང་། །
བདུད་སོགས་ཕས་ཀྱི་རྒོལ་བ་ཚར་བཅད་ནས། །
ཐེག་གསུམ་བདུད་རྩིའི་ཆར་གྱིས་འགྲོ་ཀུན་བློའི། །
དྲི་མ་འཁྲུད་མཁས་ཤཱཀྱའི་རྒྱལ་པོར་འདུད། །
མཁྱེན་རབ་རལ་གྲི་འབར་བའི་གཟི་བྱིན་གྱིས། །
རྨོངས་པའི་དྲ་བ་མ་ལུས་འཇོམས་མཛད་པའི། །
རྒྱལ་བ་ཀུན་གྱི་ཡབ་གཅིག་འཇམ་པའི་དབྱངས། །
བདགུ་ལ་ཇི་སྙེད་བློ་གྲོས་སྤོབས་པ་སྩོལ། །
མཐོན་མཐིང་རལ་བས་སྐུ་སྟོད་ཡོངས་ཁེབས་ཤིང་། །
དཀར་འཇམ་ཕྱག་གི་སོར་མོས་པི་ཝང་སྦྲེང་། །
ཨུཏྤལ་སྤྱན་གྱི་ཟུར་མིག་རྣམ་འཕྲུལ་ཅན། །
དབྱངས་ཅན་ལྷ་མོས་ངག་གི་དངོས་གྲུབ་སྩོལ། །
342



འཆད་ལ་འཇིགས་པ་མེད་པའི་རལ་བ་གསིག །
རྩོད་ལ་རིགས་པའི་གད་རྒྱངས་དྲག་ཏུ་སྒྲོག །
རྩོམ་ལ་བློ་གྲོས་སྟོབས་ཀྱི་དཔུང་བ་བརླིང་། །
རྗེ་བཙུན་བླ་མ་གདོང་ལྔའི་དབང་བོར་འདུད། །
ད་ནི་སྙིགས་དུས་གངས་ཅན་མཁས་པ་ཡི། །
གཙུག་རྒྱུན་ཉིད་དུ་བསྔགས་པའི་སློབ་དཔོན་གྱི། །
རྟོགས་བརྗོད་ཟངས་ཀྱི་མེ་ཏོག་འབུམ་མཆོད་པའི། །
ལག་སོར་དལ་བའི་གོ་སྐབས་རིང་ནས་དབེན། །
མགོན་ཁྱོད་གསང་གསུམ་ཡོན་ཏན་ཕུང་པོའི་གཏེར། །
གསེར་ལྡན་རྩི་ཤིང་མོ་ལུས་སྨྱུ་གུ་དང་། །
ཟབ་ཡངས་རྒྱ་མཚོ་སྣག་ཚར་བྱེད་བཞིན་དུ། །
ཡི་གེར་བྲིས་ཀྱང་རྫོགས་པའི་མཐའ་མ་རིག །
དེ་ལྟ་ན་ཡང་གང་གི་ཡོན་ཏན་མཚོ༑ །
བསིལ་ལྡན་ལྗོངས་ཀྱི་རྒྱུན་དུ་འཁྱིལ་བ་ལས། །
ཆུ་ཐིགས་ཙམ་ཞིག་བརྗོད་པའི་རོ་འཛིན་རླབས། །
མ་ཐོགས་འཁྱུག་པའི་གློག་གི་གར་དུ་རྩེན། །
ཚིག་སྦྱོར་ཟླ་ཤེལ་ཡིད་འོང་མེ་ལོང་ངོས། །
དོན་བཟང་སྡེབ་ལེགས་ཚོན་གྱིས་བསྒྲོས་པ་ཡི། །
སྙན་ཚིག་རྨ་བྱའི་ལུས་ཀྱི་མེ་ཏོག་འདིའི། །
343



ངོ་མཚར་སྣང་བརྙན་འཛིན་པར་ཅིས་མི་བྱེད། །
ཅེས་ པ་ནི་རྟོགས་བརྗོད་ ཟངས་ཀྱི་མེ་ཏོག་ཅེས་བྱ་བ་ལས་མཆོད་པར་
བརྗོད་པ་ དང༌ སྔོན་འགྲོའི་ གཏམ་ གྱི་ གླེང་སློང་ བའི་ རབ་ ཏུ་ བྱེད་ པ་ སྟེ་ དང་
པོའོ། །
སྐྱེ་དགུའི་བསོད་ནམས་ལུས་ཕྲའི་འཛུམ་མདངས་ཀྱིས། །
མཐོ་རིས་ཐེམ་སྐས་གསར་པ་ལས་དྲངས་པའི། །
ཕུལ་བྱུང་ཡན་ལག་བརྒྱད་ལྡན་དལ་འགྲོ་མ། །
མདོ་སྨད་ནོར་འཛིན་གསོ་བའི་བཅུད་དུ་བཞུར། །
གཡུ་འབྲུག་སྔོན་མོས་རང་མཐུ་སྟོན་སྙམ་པའི། །
ང་རྒྱལ་མ་བཟོད་སྤྲིན་གྱི་ལྡིང་ཁང་ནས། །
གྱ་གྱུའི་ཟོལ་གྱིས་འཛིན་མར་བབས་པ་དེར། །
རྨ་ཆུ་ཞེས་བྱའི་སྙན་པའི་གྲགས་པ་འབར། །
རླབས་ཀྱི་རི་མོ་ཕྱོགས་རྣམས་བྲིས་པའི་ཤུལ། །
སྣ་ཚོགས་མེ་ཏོག་བཞད་པར་འགྲན་པའི་ཕྱིར། །
འོད་ལྔས་གནུམ་ནས་སྔོ་ལྗང་སྤང་རིའི་མགུལ། །
འཁྱུད་པའི་གར་གྱིས་སྒེག་ཉམས་ཅི་ཡང་སྟོན། །
དེ་ཡི་སྟོད་ཀྱི་ས་གཞི་འཆང་བ་ཞིག །
གནམ་འདེགས་ཀ་བ་ཉིད་དུ་སྤྲུལ་བའི་རྩེར། །
ལྟ་བའི་ཚེ་ན་མགོ་བོའི་ཞྭ་མོ་ཡང་། །
རང་དབང་མེད་པར་ས་ཡི་ཕང་བར་ལྷུང་། །
344



འདི་ནི་གསེར་གྱི་རི་རབ་ལྷུན་པོའི་དབང་། །
དགེ་བཅུའི་དཔལ་ཡོན་ཉམས་སུ་མྱོང་བའི་སླད། །
རྫུ་འཕྲུལ་སྟོབས་ཀྱིས་མདོ་སྨད་འཕོས་པ་གང་། །
ཙོང་ཁའི་སྐྱེས་རི་ཞེས་བྱའི་སྙན་པ་འཕུར། །
སྨད་ཀྱི་རི་ཚོགས་དབུས་ན་སྟོང་རིའི་ལྷུན། ། །
ས་འཛིན་རྒྱལ་པོ་གསང་བའི་རྫུ་འཕྲུལ་གྱིས། །
གྲུ་འཛིན་རི་བོའི་དཔལ་ཡང་ཕམ་བྱས་ཏེ། ། །
མདོ་སྨད་རྒྱུན་དུ་བྲོས་ནས་འོངས་པ་བཞིན། །
ལྷོ་ཡི་ཁྲབ་ཆེན་པོ་སྔོན་རྡུལ་མང་བརྩེགས །།
ཡུལ་དེའི་ཚོགས་གཉིས་རྫོགས་པའི་ལུས་ཅན་ཀུན། །
མཐོ་རིས་གནས་སུ་ཅི་བདེར་འ གྲོ་བ་ཡི༔ ། །
ཐེམ་སྐས་བཙུགས་པའི་རྗེས་སུ་རྐང་པ་འཇོག །
བྱང་གི་གྲུབ་པའི་གནས་ཆེན་དན་ཏིག་རིས། །
རབ་མཛེས་སྤྲིན་དཀར་གསར་པའི་སྟོད་གཡོགས་དང༌། །
ངོ་མཚར་འཇའ་འོད་སྨད་ཤམ་གྱིས་སྤུད་དེ། །
འཁོར་བའི་འདུ་འཛིར་སུན་རྣམས་འབོད་པ་འདྲ། །
དེ་ཡི་དབུས་སུ་རྒྱ་ནག་མཁར་མོ་ཆེ། །
ཡ་རྫི་ཞེས་སུ་འབོད་པའི་གྲོང་ཁྱེར་མཆོག །
སུམ་རྩེན་ས་ལ་འཕོས་འདྲའི་གྲགས་སྙན་སྒྲས། །
ཕྱོགས་ཀྱི་སྨིན་ལེགས་ཐོས་འཛིན་འབིགས་པར་བྱེད། །
345



དེ་ཡི་གཡས་གཡོན་འཇམ་སྣུམ་སྤང་གི་ལྗོངས། །
རྐང་འཐུང་བུ་མོས་ལོ་འདབ་གོས་སུ་བཀླུབས། །
མེ་ཏོག་ཐོང་མཛེས་འབྲས་བུའི་རྒྱན་འཆང་བས། །
མཐོ་རིས་དགའ་ཚལ་སྙེམས་པ་ཅི་ཡང་འ ཕྲོག །
མཉེན་ལྕུག་རྩི་ཤིང་ཡལ་གས་ལག་སྦྲེལ་བའི། །
ཡིད་འོང་ཉམས་སུ་དགའ་བའི་དོ་ར་ན། །
རྩོལ་བས་བཙུགས་པའི་ལྗོན་ཤིང་ཕྲེང་བའི་ཚོགས། །
རླུང་གིས་བསྐྱོད་པའི་འཁྲིལ་ལྡེམ་གར་གྱིས་བྲེལ། །
མེ་ཏོག་ཕྲེང་བས་ཡོངས་ཁེབས་ནོར་འཛིན་གཞིར། །
རྐང་དྲུག་གཞོན་ནུ་སྦྲང་རྩིས་མྱོས་པ་རྣམས། །
དར་དིར་་གྲིན་པའི་རྒྱུད་མངས་སྦྱོངས་པ་དང་། །
ཆབས་ཅིག་འཕུར་ལྡིང་གཡོ་བའི་སྣང་བ་འཁྲིགས། །
དབྱར་དུས་ནགས་ཀྱི་བྱེའུ་སྣ་ཚོགས་དང༌། །
ཟབ་མོའི་གླིང་བུ་བསྒྱུར་པའི་ཁུ་བྱུག་སོགས། །
འདབ་ཆགས་སྐད་སྙན་ཅི་རིགས་སྒྲོག་པ་ནི། །
ཡུལ་དེའི་ཡོན་ཏན་བསྔགས་ལ་འགྲན་པ་བཞིན། །
འདི་ལྟར་ཐོས་སོ་རབ་བྱུང་དྲུག་པའི་དུས། །
མ་ཧཱ་མནྡེ་སྐྱབས་འཛིན་སྐྱེ་བོའི་ཚོགས། །
ས་འདིར་གནས་གཞི་བཟུང་ལས་རྒྱུད་འཕེལ་བར། །
འ གྲན་ཕྱིར་བགྲང་ཡས་རྒྱུ་སྐར་ས་ལ་བབས། །
346



སྐབས་ཤིག་ཡུལ་དེར་སྡེ་འཁྲུག་མང་ལངོས་ཤིང་། ། །
རྒྱོབ་སོད་སྒྲ་ཡིས་གནམ་ས་ཆེར་གཡོས་པར། །
མ་བརྟག་གྱ་ཚོམ་སྐྲག་པའི་ལྷ་མིན་རྣམས། །
གངས་ཀྱི་རི་བོར་དཀའ་ཐུབ་ཟོལ་གྱིས་བྲོས། །
ནང་འཁྲུག་སྡེ་གཟར་ཉག་ཕྲན་འཕྲུལ་འཁོར་གྱིས། །
བསད་ཁྲག་རྒྱུ་ཚེའི་ཕ་མཐའ་དཔོག་མིན་པས། །
ནམ་མཁའ་སྐྱེངས་ནས་ཆུ་འཛིན་ཕོག་ཡིབ་པར། །
འབྲུག་གིས་འཕྱ་ཕྱིར་དགོད་སྒྲ་ཆེས་ཆེར་བསྒྲགས། །
དུས་དེར་གནམ་བསྐོས་མན་ཇུའི་གོང་མ་ཡིས། །
ཡུལ་དེའི་མི་རྣམས་བདེ་བར་འགོད་པའི་སླད། །
ཡན་ལག་བཞི་ལྡན་དམག་གི་དཔུང་མངགས་པས། །
ལྷ་ཀླུ་འཇིགས་པས་མངལ་ཡང་ས་ལ་ལྷུང༌། །
སྟོབས་ལྡན་ལང་ཚོས་འཁྱུད་པའི་དམག་དཔུང་གིས། །
བདེ་ལྡན་སྣང་བའི་དཔྱིད་དུ་གསལ་བའི་གཏམ། །
ཕྱོགས་ཀུན་སྒྲོག་པའི་རྣ་བའི་བདུད་རྩི་འདིས། ། །
འཆི་མེད་བཏུང་བའི་ཁེངས་པ་ཕྱོགས་ཀྱིས་དོགས། །
གངྒཱའི་སྲིང་མོ་གཉིས་པ་རྨ་ཆུ་ཞེས། །
རྦ་རླབས་ལག་པའི་རོལ་རྩེད་བསྒྱུར་པའི་ངོགས། །
གོང་མའི་དམག་གིས་བཟུང་བའི་ཡ་རྫི་མཁར། །
འོག་མིན་ཞིང་གི་ཕུན་ཚོགས་དཔལ་ལ་བསྙེགས། །
347



བལྟ་ན་ཉམས་དགའི་ཁང་ང་་ཁང་བཟང་ཚོགས། །
འཆི་མེད་གྲོང་གི་ངོ་མཚར་བཀོད་པ་རྣམས། །
ལྷ་བཟོའི་པིར་རྩེ་གཡོ་བའི་རྣམ་འཕྲུལ་གྱིས། ། །
ས་འདིར་རི་མོར་བྲིས་བཞིན་རྔམ་བརྗིད་འབར། །
སྐད་རིགས་ཆ་ལུགས་མི་གཅིག་ཐ་དད་པའི། །
མི་རིགས་རྣམ་བཞི་ཅི་བདེར་གནས་པའི་ཡུལ། །
བདེ་སྐྱིད་གྲགས་པ་ཕྱོགས་ཀྱི་སྨིན་ལེགས་མའི། །
སྙན་ཤལ་འཁྱུད་པའི་རྣ་ལུང་རྒྱུན་དུ་བྱིན། །
མཁའ་ལ་རང་བྱུང་འཁོར་ལོ་རྩིབས་བརྒྱད་དབྱིབས། །
རི་རྣམས་པད་མ་འདབ་བརྒྱད་བཞད་པ་ལ། །
དམར་མཛེས་རི་རྒྱུད་དུ་མས་བསྐོར་པ་ཡིས། །
དགེ་སློང་གདན་ལ་བཞུགས་པའི་གཟུགས་བརྙན་འཛིན། །
ཁོར་ཡུག་སྙེ་མ་གཡུར་ཟར་ལྡེམ་པ་རྣམས། །
ས་ཞིང་གསེར་མངལ་མ་ཡི་ལྟོར་སྦྲུམ་པ། །
མ་ཐེག་ལྗིད་ཀྱིས་རྒྱ་མཚོར་བྱིང་དོགས་ནས། །
ཁྱབ་འཇུག་རུས་སྦལ་ཟོལ་གྱིས་བཏེགས་པ་འདྲ། །
ལག་སོར་རྩལ་གྱིས་བཙུགས་པའི་ལྗོན་ཤིང་ཕྲེང་། །
རོ་བརྒྱའི་འབྲས་བུ་ཁུར་གྱིས་དུད་པའི་དཔལ་ །
སྐྱེ་དགུའི་བསོད་ནམས་ཟོང་གིས་བསྒྲུབས་སོ་ཞེས། །
དཔྱིད་ཀྱི་ཕོ་ཉ་མྱོས་པའི་གླུ་དབྱངས་ལེན། །
348



གསེར་ལྡན་ཚ་བས་གདུངས་ན་མི་རུང་ཞེས། །
སྔོ་ཚོད་བཅའ་བས་རང་གི་ལོ་འདབ་ཀྱིས། །
ཕྱོགས་ཀུན་བསྒྲིབས་པར་སྤྲིན་གསར་ལྡིང་ཁང་ནས། །
གཡུ་འབྲུག་སྔོན་མོ་དགོད་པའི་རྫུ་ལ་བརྟེན། །
མར་ནང་ཚོ་ལྔའི་ཡུལ་གྱི་ཟླ་གཞོན་ལས། །
དབྱིག་འཛིན་སྣུམ་བག་བསིལ་ཟེར་འཛག་པ་ཡི། ། ，
དགེ་བཅུའི་རི་དྭགས་གཟུགས་བརྙན་འཇོ་སྒེག་ལ། །
བལྟ་ཕྱིར་ལྷ་དབང་མིག་སྟོང་སྤྲུལ་ལམ་སྙམ། །
མདོར་ན་ནགས་ཐང་མེ་ཏོག་བཞད་པའི་ཚལ། །
ཡིད་འོང་བྱ་ཚོགས་མང་པོ་བདེ་བར་རྒྱུ། །
རྐང་དྲུག་ལྡན་རྣམས་སྙན་པའི་གླུ་དབྱངས་ལེན། །
དུས་རླུང་བསེར་བུའི་རྒྱུན་གྱིས་དྲི་ཞིམ་འགྲེམས། །
མཁའ་ལ་ལྡིང་བའི་ཆུ་འཛིན་ཕུང་བོས་ཀྱང་། །
ཡུལ་དེར་དགའ་བའི་གློག་ཕྲེང་གར་བྱེད་ཅིང་། །
བསྟོད་དབྱངས་སྙན་པའི་འབྲུག་སྒྲ་ལྡིར་བ་དང་། །
ཆབས་ཅིག་མཆོད་པའི་སྦྲང་ཆར་བསིལ་མ་འབེབས། །
ཞེས་པ་ནི་རྟོགས་བརྗོད་ཟངས་ཀྱི་མེ་ཏོག་ཅེས་བྱ་བ་ལས་བསླུ་མེད་གཏན་
གྱི་སྐྱབས་མཆོག་བཀའ་དྲིན་མཚུངས་ཟླ་མ་མཆིས་པའི་རྡོ་རྗེ་འཆང་ཆེན་པོ་སྐུ་
འཁྲུངས་པའི་ཡུལ་གྲུ་ཁོར་ཡུག་ལེ་ལག་དང་བཅས་པའི་ཁྱད་པར་ལ་བསྟོད་པའི་
རབ་ཏུ་བྱེད་པ་སྟེ་གཉིས་པའོ། །
349



གྲུབ་དབང་འཇིགས་མེད་བསམ་གཏན་ལ་སོགས་པའི། །
གནས་ལྔ་རིག་པའི་པཎ་ཆེན་མཐའ་ཡས་པའི། །
ཞབས་པད་ཉེར་བཀོད་དམ་ཆོས་བསུང་ཞིམ་གྱིས། །
གང་བའི་ཁྱིམ་དུ་ལྟས་བཟང་འཇའ་འོད་འཁྱིལ། །
དེ་ལྟའི་ཁྱིམ་གྱི་ལྷ་ཡི་ཁང་བཟང་དུ། །
རིགས་རུས་ཆོ་འབྲང་མི་དམན་ཡོན་ཏན་གྱིས། །
འཁྱུད་པའི་ནམ་མཁའ་མཛེས་བྱེད་རྒྱུན་གྱི་མཆོག །
ཡབ་ཡུམ་ཉི་ཟླ་ཟུང་གཅིག་མཁའ་ན་རྒྱུ། །
རྣམ་འདྲེན་དུ་མའི་ལུང་གི་གཡས་འཁྱིལ་དུང་། །
སྙན་པའི་དབྱངས་ཀྱིས་ཡང་ཡང་བསྐུལ་བའི་འབྲས། །
དོན་ལྡན་མཛད་ཕྱིར་ཡབ་ཡུམ་རིགས་རུས་སོགས། །
རྨད་བྱུང་གཟིགས་པ་རྣམ་ལྔར་སྤྱན་རས་གཡོས། །
ནུ་མའི་ཁུར་གྱིས་མངོན་སྒེག་མཚར་སྡུག་གིས། །
སྐབས་གསུམ་བུ་མོའི་ཁེངས་འཕྲོག་རྒྱལ་བའི་ཡུམ། །
མི་ཡི་ཟོལ་བརྫུས་ལྷ་མོ་ཐར་གྱི་ལྷུམས། །
ཞུགས་པའི་དགེ་མཚན་མ་ལུས་མངོན་དུ་གྱུར། །
རྒྱལ་བའི་མྱུ་གུ་ལྷར་བཅས་འགྲོ་བ་ཡི། །
བསོད་རྣམས་དཔྱིད་དུ་སྨིན་པའི་ལྟས་བཟང་ཀུན། །
ཐ་མལ་སྐྱེ་བོའི་ཚོགས་ལ་མངོན་སུམ་དང༌། །
རྨི་ལམ་ཚུན་དུའང་ལན་གཅིག་མིན་པར་འཆར། །
350



འཇིགས་མཛད་རྡོ་རྗེའི་གྲུབ་བརྙེས་སེམས་དཔའ་ཡིས། །
འཇིགས་མེད་གདངས་ཀྱིས་ང་ཉིད་ཡ་རྫིའི་མཁར། །
འཇིགས་བྲལ་གཞོན་ནུའི་རྣམ་པར་འོང་ངོ་ཞེས། །
འཇིགས་མེད་གསུང་གིས་ལུང་བསྟན་གསལ་བར་བསྒྲགས། །
ཡུལ་དེའི་རྒྱ་ནག་རིགས་རྒྱུད་མུ་ཏིག་ཕྲེང་། །
བསྟར་ལ་བརྒྱུས་པའི་གཟི་བརྗིད་མ་ཉམས་པའི། །
དད་ལྡན་ཡབ་ཡུམ་དགྱེས་པའི་གངས་རི་ལ། །
སྲས་མཆོག་ཉི་འོད་འཁྱུད་པའི་ངོ་མཚར་རྫོགས༑ ༑
རབ་བྱུང་དྲུག་པའི་གསེར་འཕྱང་མེ་བྱ་ལོར། །
ལྷར་བཅས་འཇིག་རྟེན་ཀུན་ན་མཚུངས་མེད་སྐུ། །
མཚན་དཔེའི་འོད་ཟེར་སྟོང་གི་དྲ་བ་ཅན། །
སྤྲུལ་བའི་སྐུ་དེ་བསྟན་འགྲོའི་རྒྱན་དུ་བལྟམས། །
གང་གི་གསུང་སྙན་སྨྲ་བའི་ལྗགས་ཡངས་དང༌། །
ཡུམ་ཆེན་མངལ་གྱི་པད་མོ་ལྷན་ཅིག་གྲོལ། །
མཚན་དཔེ་རྣམ་བཀྲའི་གཟུགས་སྐུའི་མེ་ཏོག་དང༌། །
མཁྱེན་དཔྱོད་སྤྲིན་གྱི་སྒྲ་དབྱངས་མཉམ་དུ་རྒོད། །
ཀུན་བཟང་སྤྱོད་པ་ཉི་མའི་གཉེན་གྱི་མཚོར། །
དྲན་འཛིན་ངང་མོ་ཞུགས་པའི་སྐལ་བཟང་ཚོགས། །
ངོ་མཚར་བསྔགས་པའི་དབྱངས་སྙན་ཅ་ཅོ་ཡིས། །
འགྲོ་ཀུན་སྒྲ་འཛིན་སིམ་པའི་བདེ་བ་བྱིན། །
351



རྒྱལ་བ་རྒྱ་མཚོའི་གསང་གསུམ་མངོན་བཞད་པའི། །
འཇམ་དབྱངས་མི་ཡི་སྐྱེ་བ་བཞེས་སོ་ཞེས། ：
རང་བྱུང་སྒྲ་བརྒྱའི་འོད་ཟེར་རྩེ་དགའ་ཡིས། །
ལྷ་རྣམས་ཀུན་དགའི་གར་གྱི་རི་མོར་འགོད། །
མརྒད་ཐགས་སུ་བཏགས་འདྲའི་ནེའུ་གསིང་ཆེར། །
པད་མ་ཨུཏྤལ་འདབ་བརྒྱ་བཞད་པའི་དབུས། །
ཟེའུ་འབྲུ་དཀར་པོའི་སོ་ཕྲེང་འཛུམ་རླབས་ཀྱིས། །
རྒྱལ་སྲས་འཁྲུངས་པ་ལེགས་ཞེས་སྨྲ་བ་བཞིན། །
མེ་ཏོག་དྲ་བས་ཁེབས་པའི་མཚེའུ་དང་། །
གཡུ་ཡི་ལྗོན་པའི་ཡལ་འདབ་ལ་གནས་པའི། །
བྱ་རྣམས་རྒྱལ་སྲས་འཁྲུངས་པའི་ངོ་མཚར་ལ། །
བསྟོད་དབྱངས་སྙན་པའི་སིལ་སྙན་ལན་བརྒྱར་དཀྲོལ། །
སྦྲང་རྩི་མངར་པོའི་དགའ་སྟོན་གྱིས་མྱོས་པའི། །
རྐང་དྲུག་འཕུར་ལྡིང་རྩེ་དགའི་ཟློས་གར་གྱིས། །
རྒྱལ་སྲས་བྱོན་པའི་ལྟས་བཟང་སྙན་འགྱུར་གླུ། །
ལེན་པ་འགྲོ་ཀུན་རྣ་བའི་བཅུད་ལེན་གྱུར། །
རྒྱལ་སྲས་འཁྲུངས་པའི་ངོ་མཚར་བལྟ་བའི་སླད། །
ཆ་ཤས་ཡོངས་སུ་རྫོགས་པའི་བསིལ་ཟེར་ཅན། །
འོད་སྣང་གཏེར་དུ་གྱུར་པའི་ཉིན་མོར་བྱེད། ། །
གཟའ་སྐར་ཚོགས་ཀྱང་མཁའ་ལ་འོངས་པ་བཞིན། །
352



བྱིས་པའི་གཟུགས་ཀྱིས་ཟུར་ཕུད་ལྔ་ལྡན་པ། །
མི་ཡི་སྲིད་པ་བསམ་བཞིན་འཛིན་པའི་གར། །
བསྒྱུར་པའི་ཟླ་བ་བདུད་རྩིའི་འོད་སྣང་ཅན། །།
འཇིག་རྟེན་འདི་ན་གསལ་ཞེས་ཀུན་གྱིས་གླེང་། །
སྤྲིན་གྱི་བཞོན་པའི་ནང་ན་ལྷ་ཚོགས་ཀྱིས། །
རྒྱལ་སྲས་མཚན་ལ་བློ་བཟང་ཆོས་འཕེལ་ཞེས། །
གྲགས་སོ་ཟེར་བཞིན་མཆོད་པའི་འོད་འགྱེད་ཅིང་། །
རོལ་མོ་སིལ་སྙན་སྒྲ་ཡིས་བར་སྣང་ཁྱབ༑ །
སྔོ་བསངས་མཁའ་ལ་རྒྱལ་སྲས་གཞོན་ནུའི་བྱས། །
ཐབས་ཤེས་ཟུང་གི་སྒྲོ་གཤོག་ཆེར་བརྐྱངས་ཚེ། །
བླ་ཆེན་གཡང་འབོད་ཤིས་བརྗོད་སྒྲ་འབྱིན་ཞིང་། །
ལྷ་ཡིས་མེ་ཏོག་ཆར་གྱིས་མཆོད་ཅིང་བཞུགས། །
ཡིད་འོང་མཚན་དཔེའི་ཚོགས་ཀྱིས་སྤུས་པའི་སྐུ། ། །
ཡིད་འཕྲོག་ཚངས་དབྱངས་ལྟ་བུར་སྙན་པའི་གསུང་། །
ཡིད་བཞིན་ནོར་ལྟར་འགྲོ་ལ་སྙོམས་པའི་ཐུགས། །
ལྷན་སྐྱེས་གཤིས་སུ་གྲུབ་པའི་བརྟུལ་ཞུགས་འཛིན། །
གང་གི་ངོ་མཚར་བྱིན་རླབས་སྦྲང་ཆར་གྱིས། །
ནོར་འཛིན་སྒེག་མོའི་ཕང་བར་བརླན་གྱུར་པའི། །
སྣོད་དང་བཅུད་ཀྱི་ཡོན་ཏན་ཁྱད་པར་ཡང་། །
རྫོགས་ལྡན་དུས་ཀྱི་དཔལ་ལ་འགྲན་པ་བཞིན། །
353



བལྟམས་མ་ཐག་ནས་བྱིས་པའི་ངང་ཚུལ་ཀུན། །
རིང་ནས་དོར་བའི་རྒྱལ་སྲས་སེམས་དཔའ་ཆེའི། །
སྤྱོད་པ་བདག་གིར་མཛད་པར་ངལྟ་བའི་ཕྱིར། །
ལྷུན་པོས་ཉི་ཟླའི་སྒྲོན་མེ་མཁའ་ལ་བཏེགས། །
སྐྱེ་དང་སྐྱེ་བར་གོམས་པའི་གཤིས་ཀྱི་མདས། །
གཏི་མུག་སྙིང་ག་ཕུག་པའི་ཁྲག་གི་རྒྱུན། །།
འགྲོ་ལ་རྗེས་ཆགས་དམར་བའི་གཟི་འོད་འབུམ། །
ཐུན་མཚམས་མདངས་སུ་བྱེད་པོས་བཏེགས་སམ་སྙམ། །
འདི་ནི་འགྲོ་བའི་དཔུང་གཉེན་དམ་པ་ཞིག །
འཇིག་རྟེན་སྐྱེ་བོའི་ལུས་སུ་སྤྲུལ་ལོ་ཞེས། །
མཆོག་དམན་བར་མའི་མི་རྣམས་གླེང་བའི་སྒྲས། །
དབྱར་སྐྱེས་སྤྲིན་གྱི་སྒྲ་དབྱངས་ཁེངས་པ་བསྙིལ། །
དེ་ཚེ་ཕན་བདེ་ཀུན་འབྱུང་བསམ་འཕེལ་དབང་། །
སྐལ་བཟང་སྐྱེས་ཚོགས་རལ་བའི་ཟུར་ཕུད་རྩེར། །
ལེགས་པར་བཅིངས་པར་བསྔགས་པའི་མེ་ཏོག་ཆར། །
ཕབ་པས་གླིང་ཀུན་ཁེངས་པའི་རྩེ་དགའ་འཛིན། །
ཞེས་པ་ནི་རྟོགས་བརྗོད་ཟངས་ཀྱི་མེ་ཏོག་ཅེས་བྱ་བ་ལས་བསླུ་མེད་གཏན་
གྱི་སྐྱབས་མཆོག་བཀའ་དྲིན་མཚུངས་ཟླ་མ་ མཆིས་ང་འི་རྡོ་རྗེ་འཆང་ཆེན་པོའི་
རིགས་རུས་ཆོ་འབྲང་ཁྱད་དུ་འཕགས་པའི་ཡོན་ཏན་གླེང་བས་སྡུན་བསུས་ནས་
ངོ་མཚར་རྒྱ་ཆེའི་ལྟས་དང་བཅས་ཏེ་སྐུ་འཁྲུངས་པ་སོགས་ལ་བསྟོད་པའི་རབ་ཏུ་
བྱེད་པ་སྟེ་གསུམ་པའོ། །
354



བསྐལ་མང་བསོད་ནམས་མཆོག་ལ་གོམས་བྱས་པའི། །
མཚན་ལྡན་ཡབ་ཡུམ་བསྙེན་བཀུར་གྱིས་བསྐྱངས་པས། །
ཇི་ལྟར་རྫིང་ན་གནས་པའི་པདྨོ་བཞིན། །
མཆོག་སྤྲུལ་ལང་ཚོའི་དཔལ་ནི་རྣམ་པར་འཕེལ། །
ན་ཚོད་ཕྲ་ཡང་ལེགས་བཤད་བདུད་རྩིའི་འོད། །
མཛད་བཟང་རི་དྭགས་མཚན་མ་ཆེར་གསལ་བས། །
སྤངས་རྟོགས་ཆ་རྫོགས་ཐུབ་བསྟན་རྒྱ་མཚོ་སྐྱེས། །
འཆར་ཞེས་སྐྱེ་དགུའི་ཀུ་མུད་འཛུམ་དཀར་རྒོད། །
དད་པའི་ཐུགས་ཀྱི་ནམ་མཁའི་ཁྱོན་ཡངས་པར། །
རྣམ་དཔྱོད་ཉི་མའི་དཀྱིལ་འཁོར་རབ་རྒྱས་པ། །
དྲན་དབང་རྟ་བདུན་ཤིང་རྟས་ཉེར་དྲངས་ཏེ། །
ཚེ་ཏན་དགོན་པའི་སྐྱེད་མོས་ཚལ་དུ་ཤར། །
དེ་ཚེ་ངུར་སྨྲིག་བླ་གོས་གསར་བའི་སྡེའི། །
རྔ་གླིང་རོལ་མོ་འཁྲོལ་བའི་སེར་སྦྲེང་གིས། །
བསུ་བའི་ཆོ་གའི་མདངས་ཀྱིས་འཆི་མེད་ལམ། །
ལི་ཁྲིའི་ཐིག་ལེ་མངོན་སུམ་བཀོད་པ་བཞིན། །
ཇི་ལྟར་འཕགས་ཡུལ་བཛྲ་ཨ་ས་ནར། །
ཐུབ་དབང་ཞབས་ཀྱི་པད་མོས་བཅགས་པ་བཞིན། །
ཚེ་ཏན་དགོན་གྱི་འོད་འབར་ནོར་བུའི་ཁྲིར། །
མཆོག་གི་སྤྲུལ་སྐུའི་ཞབས་རྡུལ་རི་མོ་བཀོད། །
355



རྒྱུ་སྐར་ལམ་ལ་འཇའ་འོད་གུར་དུ་ཕུབ། །
ཕྱོགས་རྣམས་དཀར་འཇམ་སྤྲིན་གྱི་བླ་རེ་བྲེས། །
ལྷ་ཡིས་མཁའ་ལས་མེ་ཏོག་ཆར་བ་ཕབ། །
ངོ་མཚར་ལྟས་ཀྱིས་ཀུན་ཡིད་བརྟན་པ་འཕྲོག །
ངུར་སྨྲིག་འཛིན་པ་ཀུན་གྱི་ཅོད་པན་ལ། །
ཞབས་སེན་གསལ་བར་འགོད་པའི་རོལ་རྩེད་མཁན། །
ཀུན་མཁྱེན་ཉི་མའི་དབང་ཕྱུག་ཁྱོད་ཤར་ཚེ། །
འགྲོ་རྣམས་དད་པའི་ཆུ་སྐྱེས་རྣམ་པར་བཞད། །
གང་གི་མཛད་ཕྲིན་ཉིན་བཞིན་འཕེལ་བ་ན། །
སྐལ་ལྡན་འགྲོ་མང་ཐར་བའི་ཁང་བཟང་དུ། །
འཁྲིད་པར་འགྱུར་ཞེས་ཡིད་སྲུབས་སྡེ་དང་བཅས། །
མྱ་ངན་སྟོང་གིས་མནན་པའི་ཤུགས་རིང་འབྱིན། །
རིང་ནས་གོམས་པའི་བག་ཆགས་ས་མོས་ཚལ། །
ཆོས་སྤྱོད་བཅུ་ཡི་དྲི་བསུང་འཐུལ་བ་ཡི༔ ། །
ཀུན་སྤྱོད་གཙང་མའི་ལི་ཤིའི་གུར་ཁང་ན། །
རང་སྣང་སྐྱིད་པའི་བུང་བ་གང་དགར་རྒྱུ། །།
སྒྲིབ་བྲལ་མཁྱེན་པའི་སྤྱན་གྱིས་ལེགས་གཟིགས་ཏེ། །
ཀློག་སོགས་སྣ་ཚོགས་རིག་པའི་ཆུ་གཏེར་ཆེའི། །
མཐར་སོན་རྣམ་དཔྱོད་རྒྱས་པའི་ཡོན་ཏན་གྱིས། །
དམ་པའི་རང་རྟགས་མ་ལུས་གསལ་བར་ངོམ། །
356



མཐུ་དགོན་མཚམས་ཁང་བསམ་གཏན་ཕོ་བྲང་དུ། །
བཞུགས་པའི་གསེར་རིའི་མ་ཎི་པཎྜི་ཏའི། །
མདུན་ནས་དགེ་བསྙེན་རབ་བྱུང་དགེ་ཚུལ་གྱི། །
སྡོམ་པའི་ཅོད་པན་སྤྱི་ངོའི་རྒྱན་དུ་བཞེས། །
དགེ་འདུན་མེ་ཏོག་རྣམ་བཀྲའི་གསེར་ལྡན་མར་ །
བཤད་སྒྲུབ་བཅུད་ཀྱིས་མྱོས་པའི་ཡོན་ཏན་གྱི། །
རྒྱ་མཚོ་ཞེས་པའི་མཚན་སྙན་ཨུཏྤལ་ཕོན། །
ཕྱོགས་ཀྱི་བུ་མོའི་རྣ་ལུང་རྒྱུན་དུ་བྱིན། །
དགེ་ལེགས་ཀུ་མུད་ཟུམ་པར་མི་བྱེད་ཅིང་། །
མདོ་སྔགས་གཞུང་ལུགས་པད་ཚལ་སྟོང་ཕྲག་འབྱེད། །
ལུང་རིགས་འོད་ཀྱི་ས་གསུམ་སྣང་བྱེད་པའི། །
ཀུན་མཁྱེན་ཉི་མའི་དབང་ཕྱུག་འོད་དུ་འབར། །
སྔོན་རབས་དུས་ཀྱི་རྣམ་ཐར་དབང་བོའི་གཞུ། །
གཞོན་ནུའི་བློ་གྲོས་སྔོ་བསངས་ལྷ་ཡི་ལམ། །
རྣམ་པར་བཀྲ་བས་སྐུ་ཕྲེང་སྔ་མ་ཉིད། །
ཞི་བར་གཤེགས་པའི་གཏམ་དེ་རྫུན་དུ་བྱས། །
དེ་འདྲའི་བློ་ཡིས་མི་དཔོག་རྫུ་འཕྲུལ་གར། །
བསྒྱུར་བ་མཐོང་བས་བླ་གྲྭའི་ཡིད་ཀྱི་མཁར། །
དགའ་དད་སྐྱོ་བའི་ཆུ་འཛིན་འཁྲིགས་པ་ལས། །
མཆི་མ་དབྱར་གྱི་ཆར་བ་བཞིན་དུ་བབས། །
357



སྐྱེས་རབས་མང་པོའི་ཙན་དན་ལྗོན་པ་ལ། །
རྟག་ཏུ་སིམ་པའི་རོ་བརྒྱ་རྫོགས་པའི་དྲི། །
སྐུ་ཡི་སྐྱེ་བ་འདི་ལ་གཞོན་དུས་ནས། །
ཕྱོགས་བཅུར་འཐུལ་བའི་ངོ་མཚར་རྨད་དུ་བྱུང་། །
བལྟ་བར་མི་བཟོད་གཟི་བརྗིད་ཉིན་མོར་བྱེད། །
མཛེས་ཤིང་ལྷུན་ཆགས་ལྷ་དབང་བརྒྱ་བྱིན་དཔལ། །
ལྷ་མིའི་གཙུག་རྒྱན་ཐུབ་དབང་སྲས་ཀྱི་མཆོག ། །
དགེ་འདུན་བཤད་སྒྲུབ་རྒྱ་མཚོའི་མཚན་གྱིས་སྙན། །
ཟག་མེད་ཡེ་ཤེས་སྒྱུ་མའི་ཟློས་གར་གྱིས། །
དཔག་ཡས་འགྲོ་བ་འདྲེན་པའི་རྒྱལ་བ་ཀུན། །
གསང་གསུམ་ཡོན་ཏན་རྫོགས་པའི་རྒྱུ་མཚོ་ཆེ། །
ཁྱོད་སྐུ་གཟུགས་སུ་འཁྱིལ་བའི་ཟློས་གར་རྩེན། །
ཕྱི་ནང་སྣོད་བཅུད་དག་པའི་དཀྱིལ་འཁོར་དུ། །
མངོན་པར་འཆར་བར་རིང་ནས་གོམས་པ་ཡི། །
བག་ཆགས་སད་པའི་ཚུལ་གྱིས་འཇམ་དབྱངས་སྐུ། །
ཁྲི་གདུགས་འོད་ལྟར་འཁྲིགས་པའི་སྣང་བ་ཤར། །
རྣམ་འདྲེན་ཁྱོད་དང་འཇམ་མགོན་དབང་བོ་མཆོག །
གཉིས་སུ་མེད་ཀྱང་གཉིས་སུ་སྣང་བ་དང༌། །
གཅིག་ཏུ་ཟད་ཀྱང་དུ་མར་སྟོན་པ་འདི། །
སྒྱུ་མ་ལས་ཀྱང་སྒྱུ་མ་ཉིད་དུ་མཐོང༌། །
358



ཞེས་པ་ནི་རྟོགས་བརྗོད་ཟངས་ཀྱི་མེ་ཏོག་ཅེས་བྱ་བ་ལས་བསླུ་མེད་གཏན་
གྱི་སྐྱབས་མཆོག་བཀའ་དྲིན་མཚུངས་ཟླ་མ་མཆིས་པའི་རྡོ་རྗེ་འཆང་ཆེན་པོས་ཚེ་
ཏན་དགོན་པའི་ སྐུ་ཕྲེང་སྔ་མའི་ཆོས་ཀྱི་ཁྲི་ལ་ཞབས་ཀྱི་པད་མོ་མངོན་པར་
བཀོད་ནས་སྡོམ་པ་བཞེས་ཤིང་སྦྱོར་ཀློག་བཅས་ལ་ཐུགས་གཉེར་མཛད་པ་ཙམ་
གྱིས་སྔོན་སྦྱངས་བག་ཆགས་སད་དེ་གང་བསླབས་པ་ཐམས་ཅད་ཚེགས་མེད་དུ་
མཁྱེན་པ་སོགས་སྐྱེས་ཆེན་དམ་པའི་རང་བཞིན་ལྷན་སྐྱེས་གཤིས་སུ་གྲུབ་པར་
བསྟོད་པའི་རབ་ཏུ་བྱེད་པ་སྟེ་བཞི་པའོ། ། །
བརྟན་གཡོའི་ཆོས་ཀྱི་གཟུགས་བརྙན་འགོག་མེད་བློར། །
ཤར་བའི་འཇིགས་མེད་དམ་ཆོས་རྒྱ་མཚོ་སོགས། །
དགེ་བའི་བཤེས་གཉེན་མང་པོའི་ཞབས་སྐྱེས་རྡུལ། །
གཙུག་རྒྱན་འཆང་བའི་སྐལ་བཟང་མཁའ་ལ་རེག །
དབང་ལུང་ཁྲིད་དང་རྗེས་གནང་མུ་ཏིག་སྟོང་། །
ཕྲེང་བ་སྲད་བུར་བརྒྱུས་པའི་དོ་ཤལ་མཆོག །
གང་ཐུགས་འཆང་བའི་ཕ་མཐའ་མ་རྟོགས་པར། །
མཆོད་སྦྱིན་བརྒྱ་བས་དད་པའི་སྤྱན་ཆབ་བསིལ། །
ཤར་ལྷོའི་ལུགས་བཟང་དགོད་པའི་མནྡ་ར། །
ཉམས་འགྱུར་སྟོང་གི་གེ་སར་གཡོ་བ་ཅན། །
གང་གི་ཐོད་དུ་བཅིངས་ཚེ་མཐོ་རིས་ཀྱི། །
སྒེག་མོའི་ཅོད་པན་ས་གཞིའི་མཐིལ་དུ་ལྷུང༌། །
དབྱངས་ཅན་ལྷ་མོའི་བྱིན་རླབས་ཉི་མའི་རྡུལ། །
བཏུང་བ་ཙམ་གྱིས་རྣམ་དཔྱོད་ཟེའུ་འབྲུ་ཅན༑ ༑
359



མཚར་སྡུག་འདབ་བརྒྱ་གྲོལ་བ་མཐོང་བའི་ཚེ། །
དབྱུག་པ་ཅན་ཡང་ཕྲག་དོག་ངོ་འཛུམ་གནག །
སྐུ་ན་ཕྲ་ཡང་རྣམ་དཔྱོད་ལས་འཁྲུངས་པའི། །
དྲི་ཟའི་འཇིག་རྟེན་རྫོགས་པའི་སྙན་ཚིག་གླུས། །
ཨ་ཁུ་སྙན་གྲགས་ལ་སོགས་དཔྱོད་ལྡན་གྱི། །
ཡིད་དབང་དྲངས་པའི་ངོ་མཚར་ཟློས་གར་བསྒྱུར། །
ཁྱོད་ཀྱི་གསུང་ཟབ་རྣམ་པ་ཐམས་ཅད་པ། ། །
སྡེབ་ལེགས་སྙན་ཚིག་པི་ཝང་རྒྱུད་གཅིག་ང་ས། །
དཔྱོད་ལྡན་རི་སྐྱེས་རྣ་བར་ངོ་མཚར་སྒྲ། །
སྒྲོག་མཁས་ཡ་མཚན་དཔལ་འདི་རྨད་དུ་བྱུང༌། །
ཆུང་ནས་མཁའ་མཉམ་འགྲོ་ལ་རྗེས་ཆགས་པའི། །
འཛུམ་དཀར་དགོད་པའི་ཁྱོད་ཞལ་ཟླ་བ་འདིས། །
སྟོན་མཚན་རྒྱས་པའི་ལྷ་ལམ་ཡོངས་མཛེས་པའི། །
མཚན་མོའི་ནོར་བུའི་འོད་ཀྱི་ཁེངས་པ་འགོག །
སྐབས་གསུམ་དབང་བོས་འཆི་མེད་བཏུང་བ་དང༌། །
མགོན་ཁྱོད་དམ་པའི་ཆོས་ཀྱི་བདུད་རྩི་སྤྱོད། །
རྣམ་སད་བ ཏུང་བ་ནག་པོ་བརྩེགས་པའི་སྤུན། །
ཆོས་ཀྱིས་གདུང་སེལ་ཞི་བའི་བདེ་བ་སྟེར། ། །
མ་ཕྱིས་དྲི་མེད་འཁྱེན་པའི་ཐུགས་ཀྱི་མཁར། །
360)



མ་བསྡུས་ཤེས་བྱའི་གནས་ཀུན་ཉི་ཟླ་ཤར། །
མ་ལྷོད་བརྩོན་འགྲུས་འོད་ཀྱི་སྣང་བ་ཡིས། །
མ་རིག་མུན་པ་བསལ་བ་མཚར་དུ་ཆེ། །
སྐྱབས་གནས་དཀོན་མཆོག་རྣམ་གསུམ་གཅིག་བསྡུས་པའི། །
མཁས་དང་གྲུབ་པའི་བཤེས་གཉེན་འབུམ་གྱི་དྲུང༌། །
ཟབ་རྒྱས་ཆོས་ཀྱི་གདམས་ངག་གངྒཱའི་རྒྱུན། །
རྣམ་དཔྱོད་ཐུགས་ཀྱི་འཛིན་མའི་སྣོད་དུ་བསྐྱིལ། །
ལེགས་བ འདུ་གློག་གི་རྩེ་དགའ་དང་འ གྲོགས་པའི། །
བཤེས་གཉེན་ཞལ་གྱི་ཆུ་འཛིན་ལྡིང་ཁང་ནས། །
ཉིན་བཞིན་ཟབ་རྒྱས་ཆོས་ཆར་ཕབ་པ་ཡིས། །
གང་ཐུགས་ཡེ་ཤེས་ཆུ་གཏེར་རྒྱས་པར་གྱུར། །
འདི་ཡི་བརྩོན་པས་ཆོས་ཚུལ་ཟབ་མོའི་ལུགས། །
སྲིད་གསུམ་མཐའ་ཀླས་འཚོལ་བར་བྲེལ་བའི་ཚེ། །
ནམ་མཁས་རང་གི་ཕ་མཐའ་མཐོང་དོགས་ཏེ། ། །
སྤྲིན་དཀར་ཡོལ་བས་ཕྱོགས་ཀུན་སྒྲིབ་པར་བྲེལ། །
ཐོས་པའི་སྒྲོན་མེས་རྨོངས་མུན་མ་བསལ་ན། ། ་
ལམ་དང་ལམ་མིན་ཇི་བཞིན་མི་མཐོང་ཞེས། །
འདོམས་ཕྱིར་ལུང་རིགས་སྨྲ་བའི་བཤེས་གཉེན་དྲུང༌། །
རིགས་ལམ་བདུད་རྩིའི་དགའ་སྟོན་ཉམས་སུ་བཞེས། །
361



སྨྲ་བའི་དབང་ཕྱུག་ཞལ་མཚོ་ལས་སྐྱེས་པའི། །
རྣམ་དག་རིགས་གསུམ་འོད་དཀར་རྡུལ་དུ་འཛག །
ཚིག་དོན་བརྒྱད་ཀྱི་ཆ་རྫོགས་བསིལ་སྦྱིན་མཁན། །
ཁྱོད་ཐུགས་ལྷ་རྩེ་རོལ་བའི་གནས་སུ་འཕགས་ །
ཐུབ་དབང་གངས་ཀྱི་རི་བོ་ལས་འོངས་པའི། །
སྟོང་ཉིད་ཟབ་མོའི་གཏམ་གྱི་ཉལ་འགྲོའི་རྒྱུན། །
ཁྱོད་ཐུགས་འཛིན་མའི་སྣོད་དུ་འཁྱིལ་བའི་ཚེ། །
ཀླུ་སྒྲུབ་ཡབ་སྲས་སྐྱེངས་པའི་རྔུལ་ཆུ་ཐོར། །
མཐའ་བརྒྱུད་ལྟ་བ་ངན་པའི་བྲག་རི་རྣམས། །
རིགས་ཚུལ་རྡོ་རྗེས་སིལ་བུར་གཏོར་བའི་འཇིགས། །
མ་བཟོད་སྣང་སྟོང་ཟུང་འཇུག་དབུ་མའི་ལམ། །
རྟེན་འབྲེལ་སྒྱུ་མའི་རོལ་གར་ཅི་ཡང་བསྒྱུར། །
དགེ་བའི་བཤེས་གཉེན་བཅུ་གཉིས་བདག་པོ་ཡི། །
ལེགས་བཤད་འོད་སྟོང་བཅུད་དུ་འ ཐུང་བ་ཡིས། །
བློ་གྲོས་དྲི་བཟང་ཁང་པ་རྣམ་རྒྱུས་པ། །
ལུང་རིགས་མངར་ལྡན་སྦྲང་རྩིའི་གཏེར་དུ་རྫོགས། །
བཀའ་བསྟན་གདམས་པའི་ཆུ་ཕྲན་སྟོང་གི་རྒྱུན། །
མཁྱེན་དཔྱོད་ཐུགས་ཀྱི་གསེར་ལྡན་ཡངས་པའི་གཞིར། །
བསྐྱིལ་ལས་ཞི་བདེ་རྒྱ་མཚོ་གསར་པ་ཞིག །
ཡ་རྫིའི་ཕྱོགས་སུ་བྱུང་ཞེས་ལྷ་རྣམས་གླེང། །
362



དགག་སྒྲུབ་གནང་གསུམ་རླབས་ཕྲེང་རོལ་བ་ཅན། །
འདུལ་ལུང་འབུམ་སྡེའི་ཆུ་གཏེ ར་ཆེན་པོའི་ཀློང་།།
བཤད་སྒྲུབ་གསེར་གྱི་གྲུ་ཡིས་ལེགས་ཞུགས་ཏེ། །
རྣམ་གྲོལ་རིན་ཆེན་ནོར་བུ་མཛོད་དུ་དྲངས། །
བློ་བཟང་རྒྱལ་བའི་ལེགས་བཤད་དཀའ་གནད་ཀུན། །
རྣམ་དཔྱོད་སྟོབས་ཀྱིས་ལག་མཐིལ་རྫས་བཞིན་གཟིགས། །
བཅུ་ཕྲག་རིག་གནས་གློག་གི་དྲ་བ་ཡང་། །
ཉམས་འགྱུར་སྟོང་ཕྲག་འཁྱུག་པའི་གར་གྱིས་རྩེན། །
ཚངས་པའི་རྣ་བ་བརྒྱད་ཀྱིས་མ་ཐོས་པའི། །
སྔོན་རབས་མཁས་པའི་ལེགས་བཤད་ཡོངས་སུ་ཐོས། །
ལྷ་དབང་འདྲེན་བྱེད་སྟོང་གིས་མ་མཐོང་བའི། །
ཟབ་དོན་དཀའ་གནད་ཐམས་ཅད་ལྷང་ངེར་གཟིགས། །
དྲང་དོན་སྒྱུ་མ་སྟོང་གི་རོལ་རྩེད་ཀྱིས།
ངེས་དོན་རང་རིག་བླ་མ་ངོ་སྤྲད་ནས། །
གཏན་གྱི་འདུན་མར་འཁྱེར་བའི་ཐབས་མཁས་ཅན། །
ས་འདིར་རྒྱལ་བ་དངོས་སུ་བྱོན་དང་མཚུངས། །
བགྲང་བྱ་ཉུང་ངུའི་རིང་ལ་མདོ་སྔགས་ཀྱི། །
ཆོས་ཚུལ་མ་ལུས་ཐུགས་སུ་ཆུད་པ་ན། །
རྒྱལ་གསུང་ཕ་མཐའ་མེད་ཅེས་གྲགས་པ་ཡང་། །
མི་བདེན་རྫུན་གྱི་ཕོ་ཉར་དལ་གྱིས་བརྫངས། །
363



དོན་དམ་འོད་འཚེར་མུ་ཏིག་འཛུམ་དཀར་རླབས། །
ཁོང་ནས་གྲོལ་བའི་མདོ་སྔགས་ཆུ་གཏེར་ཆེ། །
མཁྱེན་རབ་ལྟོ་བ་ཡངས་པར་དོག་མེད་དུ། །
འ ཐུངས་པས་མ་དྲོས་མཚོ་ལ་བག་ཡོད་བྱིན། །
དབུ་ལ་བླ་མའི་ནོར་བུའི་ཅོད་པན་མཛེས། །
མགྲིན་པར་ལེགས་བཤད་མུ་ཏིག་དོ་ཤལ་འཆང་། །
ཞབས་རྡུལ་དྲན་དབང་གཙུག་ན་ངལ་གསོ་བའི། །
མཚུངས་མེད་རྒྱལ་སྲས་ས་ཡི་ཉི་མར་གྲགས། །
དེ་འདྲའི་ཟག་མེད་ཡོན་ཏན་ལྕགས་ཀྱུ་ཡིས། །
སྐྱེ་དགུའི་ཡིད་དབང་གཉིས་འཐུང་ཉེར་དྲངས་ཚེ། །
དྲན་དབང་ཆེན་པོ་གཞན་གྱི་སྤྱོད་ཚུལ་ལ། ། །
སྒོ་གསུམ་གུས་པ་རིང་ནས་ལྷོད་པར་གྱུར། །
ཤེས་བྱའི་དཀྱིལ་འཁོར་ཆ་ཤས་རྫོགས་པ་ཡི། །
མཁྱེན་བཟང་བདེ་འབྱུང་གཙུག་རྒྱན་འོད་ཀྱི་གཟིས། །
ལྐོག་གྱུར་མུན་པ་ཐུན་གསུམ་མཐར་བསྐྲད་པའི། །
ཡེ་ཤེས་སྒྱུ་འཕྲུལ་རོལ་བའི་ཀུ་མུད་བཞད། །
ཕྱོགས་བཅུའི་རབ་འབྱམས་རྒྱལ་བ་མ་ལུས་པ། །
དཀྱིལ་འཁོར་གཙོ་བོར་བཞེངས་ཏེ་མགོན་ཁྱོད་ལ། །
དབང་བཞི་བསྐུར་ཚེ་ས་བཅུའི་རྒྱལ་སྲས་ཀུན། །
དགྱེས་པའི་མེ་ཏོག་བར་སྣང་དོག་པོར་འགྲེམས། །
364



དུས་རྒྱུན་ཐོས་བསམ་ཡོངས་འདུའི་ལྗོན་པ་ལས། །
ཚུལ་བཞིན་སྒོམ་པའི་འབྲས་བུ་གཡུར་ཐོ་བའི། ༈
སྐུ་བཞི་རོ་བརྒྱའི་བཅུད་ལ་ལོངས་སྤྱོད་པ ། །
ཚད་ལྡན་མཁས་གྲུབ་རྣམ་ཐར་བདག་གིར་བཞེས་ །
རང་གཞན་གྲུབ་མཐའི་ས་ཆེན་མ་ལུས་པ། །།
རྣམ་དཔྱོད་གོམ་པ་གཅིག་གིས་གཞལ་བ་ན། །
སྲིད་གསུམ་ས་རྣམས་ཤོར་དོགས་གསེར་མངལ་ཅན། །
སྐྲག་པའི་རྡུལ་ཆུ་ཐོད་པའི་རྒྱུན་དུ་བཀྲམས། །
པད་ཚལ་དབུས་ན་པད་མ་དཀར་པོ་དང་། །
རྒྱུ་སྐར་དབུས་ན་རྒྱུ་སྐར་བདག་པོ་བཞིན། །
རྒྱལ་སྲས་དབུས་ན་རྒྱལ་བའི་དབང་བོ་ཁྱོད། །
ལྷར་བཅས་འགྲོ་བའི་གཙུག་ན་མངོན་པར་བརྗིད། །
གང་གི་སྐུ་གསུང་ཐུགས་ཀྱི་ཡོན་ཏན་ནོར། །
ཕྱུར་བུར་སྤུངས་པ་གཅིག་ཏུ་ཤོང་བའི་སྣོད། །
སྤྲུལ་ལ་འཇིག་རྟེན་མེས་པོ་ངལ་གྱུར་ན། ༈ །
སྲིད་གསུམ་འདི་ཡང་ད་དུང་ཆུང་ངུར་ཁུམས། །
ཆུང་ནས་མཁས་ཆེན་རྣམ་ཐར་སྐྱོང་བ་ཁྱོད། །
འཆད་པས་མ་རིག་རྨོངས་པའི་མུན་པ་སེལ། །
རྩོད་པས་ལོག་རྟོག་བྲག་རི་ཐལ་བར་བསྙིལ། །
རྩོམ་པའི་ལེགས་བཤད་བདུད་རྩིའི་ཆར་བ་འབེབས། །
365



རྣམ་གསུམ་མཁས་པའི་བྱ་བ་ལང་ཚོའི་དཔྱིད། །
དར་ལ་བབ་པའི་ཐ་སྙད་མིག་གི་དཀྱུས། །
འཕངས་ཚེ་བློ་ལྡན་ཕུར་བུ་མཁའ་དབྱིངས་ངོས། །
རྒྱུ་བའི་ཟོལ་གྱིས་ལྟ་བར་འོངས་པ་བཞིན། །
མཐའ་བྲལ་ནོར་འཛིན་དཔལ་མོའི་ཕང་བ་ན། །
བཅུ་ཕྲག་རིག་པའི་ཁུར་གྱིས་རབ་ལྕི་བའི་ ༑
གང་གི་ལེགས་པར་བཤད་པའི་རྟ་ལྗང་ལ། |
ཆུ་སྐྱེས་རབ་དགའི་འཛུམ་གྱིས་དགོད་པ་འདྲ། །
གྲངས་མེད་བསྐལ་བར་བྱ་དཀའི་སྤྱོད་པ་ཡི། །
གོམ་པའི་འདེགས་འཇོག་ངལ་བར་མི་ལྟོས་པར། །
ཚེ་ཐུང་ཡུན་ལ་ཐབས་མཁས་གོ་མ་གཅིག་གིས། །
ས་ལམ་མ་ལུས་བགྲོད་པའི་རྫུ་འཕྲུལ་བསྟན། །
སྔོན་གོམས་ཐུགས་བསྐྱེད་རི་དྭགས་རྒྱལ་པོའི་རྒྱུད། །
མི་འཇིགས་བཞི་དང་ལྡན་པའི་རྩལ་འཆང་བ། །
མགོན་ཁྱོད་དེང་དུས་བློ་བཟང་གྲགས་པ་ཡི། །
བསྟན་པ་གངས་རིའི་རྩེ་མོར་ཤེད་ཀྱིས་བཏེགས། །
གང་སྐུའི་བཀོད་པ་དཔག་ཡས་སྤྲིན་ཕུང་གིས། །
དག་དང་མ་དག་རབ་འབྱམས་ཞིང་ཁམས་སུ། །
སྐད་ཅིག་རེར་ཡང་འགེངས་པའི་ངོ་མཚར་ལ། །
རྒྱལ་ཀུན་ཆོས་ཀྱི་དབྱིངས་ནས་གཟིགས་པར་བྲེལ། །
366



འགྲོ་འདུལ་རབ་འབྱམས་འ ཕྲིན་ལས་སྒྱུ་མའི་གར། །
གསང་བ་མཆོག་གི་ཉམས་བརྒྱའི་ཟློས་གར་འབུམ། །
བསྒྱུར་བའི་ལྟད་མོར་བལྟས་ཀྱང་མ་ངོམས་པར། །
སྐབས་གསུམ་དབང་པོས་འདྲེན་བྱེད་སྟོང་དུ་སྤྲུལ། །
བཀའ་བསྟན་གཞུང་བརྒྱའི་དཀའ་གནད་ཆ་རྫོགས་པའི། །
སྔོན་མེད་ལེགས་བཤད་ཟླ་བ་གསར་པ་ཞིག །
མཁས་དགུའི་འཆི་མེད་ལམ་དུ་མངགས་པ་ན། །
གྲགས་སྙན་འོད་སྟོང་འཛམ་གླིང་ཡོངས་སུ་འཕྲོས། །
ས་སྟེང་མཁས་པ་ཀུན་གྱི་གཙུག་གི་རྒྱན། །
ས་གསུམ་ཐར་འདོད་ཡོངས་ཀྱི་མིག་གཅིག་པུ། །
ས་བཅུའི་དབང་ཕྱུག་རྒྱལ་སྲས་ཚོགས་ཀྱི་རྗེ། །
ས་འདིར་ཀུན་མཁྱེན་རིག་པའི་འདོད་འཇོར་གྲགས། །
ཞི་དུལ་བག་ཡོད་བརྟུལ་ཞུགས་པད་མ་དཀར། །
ལེགས་བཤད་སྙན་པར་བསྒྲགས་པ་ཆོས་ཀྱི་དུང་། །
ཟབ་ཡངས་མཁྱེན་དཔྱོད་རལ་གྲིའི་འཁོར་ལོའི་འཕྲུལ། །
གཅིག་གྱུར་ཁྱོད་འདྲ་གླིང་འདིར་རེ་རེ་ཙམ། །
ཕྱི་སྒྲུབ་སྡེ་སྣོད་མ་ལུས་གདམས་པར་འཆར། །
ནང་སྒྲུབ་ཐབས་ཤེས་ལམ་བཟང་ཟུང་དུ་འཇུག །
གསང་སྒྲུབ་རྒྱལ་ཀུན་བྱིན་རླབས་དུས་གཅིག་ཏུ། །
འདྲེན་པ་ཁྱོད་འདྲ་དེང་འདིར་ཉིན་སྐར་བཞིན། །
367



ཁྱོད་ཀྱི་མཁྱེན་དཔྱོད་སྒྲོ་ལྡན་སྟོང་ཕྲག་གིས། །
ཕྲ་ཞིབ་ཤེས་བྱའི་ནམ་འཕང་བཅད་པའི་ཚེ། །
སྨྲ་བའི་སེང་གེ་ཤིང་རྟ་མཆེད་གཉིས་ཀྱང་། །
ཉི་མའི་དྲུང་ན་སྲིན་མེའི་གོ་འཕང་འཛིན། །
ལྗགས་རྩེ་པད་མ་རྒྱས་པའི་ཆ་རེར་ཡང་། །
སྡེབ་ལེགས་སྙན་ཚིག་སྨྲ་བའི་རོལ་རྩེད་ལ། །
འགྲན་པར་མ་ནུས་དབྱངས་ཅན་སྐྱེངས་གྱུར་ཏེ། །
རྒྱུད་མངས་ལན་བརྒྱར་བསྣུན་པའི་ངལ་བར་བརྟེན། །
ཁྱོད་ཞལ་དཀྱིལ་འཁོར་དབུགས་ཀྱི་རྒྱུ་བ་ཡང༌། །
གསེར་ཞུན་བསྟན་པའི་སྲོག་གི་ཀ་བ་ལ། །
སྤྲུལ་ཚེ་མཐར་བྱེད་གཏུམ་པོའི་ཁེངས་པ་འབུམ། །
ཐུང་ངུར་བཏང་བའི་སྙན་པ་བླ་ན་མེད། །
འཕགས་བོད་གཞུང་བརྒྱའི་དོན་བཟང་བསམ་འཕེལ་ནོར། །
རྨད་བྱུང་ཤེས་རབ་རྒྱལ་མཚན་རྩེར་བཀོད་ནས། །
ཐོབ་གསལ་ལེགས་བཤད་འདོད་དགུའི་ཆར་བསྙིལ་བས། །
བློ་བཟང་རྒྱལ་བའི་མཚན་ཀྱང་འཕྲོག་པར་དོགས། །
རིགས་ཚུལ་གད་རྒྱངས་བསྒྲགས་པའི་འཇིགས་ཟིལ་གྱིས། །
སྨྲ་བ་ངན་པའི་གཉིས་འཐུང་འབུམ་གྱི་སྡེའི། །
དམ་བཅའི་མྱོས་བུམ་ཅིག་ཅར་དྲལ་མཛད་པའི། །
གྲགས་སྙན་འབྲུག་སྒྲས་སྲིད་གསུམ་གཡོ་བར་བྱེད། །
368



ཟབ་ཅིང་རྒྱ་ཆེའི་རོ་བརྒྱའི་བཅུད་རྫོགས་པའི། །
སྙན་འགྱུར་ལེགས་པར་བཤད་པའི་པད་ཚལ་དུ། །
བློ་གསལ་ཉམས་ལྡན་རྐང་པ་དྲུག་པའི་ཚོགས། །
ལུང་དང་རིགས་པའི་འཕུར་ལྡིང་གར་གྱིས་རྩེན། །
ཤེས་བྱའི་མཁའ་ལ་ཐོགས་མེད་རྒྱུ་བ་ཡི༑ །
མཚུངས་མེད་རྟ་བདུན་དབང་བོ་ཁྱོད་ཤར་ཚེ། །
ཐུབ་བསྟན་རིང་ལུགས་འདབ་བརྒྱའི་ཕྲེང་བ་ཅན། །
བཤད་སྒྲུབ་གེ་སར་ཁོང་ནས་འཛུམ་པར་རྩོམ། །
ན་ཚོད་ཆུང་ཡང་མཁྱེན་ཡངས་བློ་གྲོས་ཀྱིས། །
མཁས་བཙུན་བཟང་པོའི་རྣམ་ཐར་ལྷུར་བཞེས་ཤིང་། །
གསང་གསུམ་ཡོན་ཏན་རྒྱ་མཚོའི་དཔལ་མངའ་ཁྱོད། །
མཁས་གྲལ་ཉི་ཟླ་ཇི་བཞིན་ཁྱད་དུ་འཕགས། །
མཁྱེན་རབ་ཡོན་ཏན་ཕ་མཐའ་མེད་པའི་མཛོད། །
ཀུན་གསལ་ཡངས་པའི་ཁྱིམ་དུ་ཤོང་མིན་པར། །
ཕྲ་ཞིབ་རིགས་པས་མ་བརྟགས་ཚངས་པའི་བློས། །
མཁའ་དབྱིངས་ཆུང་ངུར་སྤྲུལ་ལ་བསྙོན་དུ་མེད། །
བསྟན་པའི་གཉེན་འདིས་འཆད་རྩོད་རྩོམ་པ་ཡིས། །
བསྟན་ལ་དགྱེས་དགུར་རོལ་བའི་ཚུལ་མཐོང་ཚེ། །
བསྟན་ལ་བྱ་བ་ཅི་ཡང་མི་ནུས་པའི། ། །
བསྟན་འཛིན་ཕལ་ཆེར་སྐྱེངས་ནས་ཁྱིམ་དུ་བྲོས། །
369



རྒྱལ་བའི་གདུང་འཚོབ་འགྲན་ཟླ་མེད་པ་ཁྱོད། །
མཁྱེན་པའི་ཡེ་ཤེས་དཀྱིལ་འཁོར་རྒྱས་པ་ལས། །
ཐུབ་བསྟན་ས་ཆེན་ཀུན་ནས་སྣང་བྱེད་པའི། །
ལེགས་བཤད་དུས་ཀྱི་བྱེད་པོ་མཁའ་ལ་བསྒྲེངས། །
འབྲེལ་བ་ཐོགས་ཚད་ཟག་པ་མེད་པའི་ཆོས། །
སྙིང་བོ་བདེ་བར་གཤེགས་པའི་འབྲས་བུ་ལ། །
ཟ་བའི་ལོངས་སྤྱོད་སྟེར་བའི་དཔག་བསམ་ཤིང༌། །
མགོན་ཁྱོད་སྲིད་གསུམ་གསལ་བའི་སྒྲོན་མེར་བསྔགས། །
ཞེས་པ་ནི་རྟོགས་བརྗོད་ཟངས་ཀྱི་མེ་ཏོག་ཅེས་བྱ་བ་ལས་བསླུ་མེད་གཏན་
གྱི་སྐྱབས་མཆོག་བཀའ་དྲིན་མཚུངས་ཟླ་མ་མཆིས་པའི་རྡོ་རྗེ་འཆང་ཆེན་པོས་
མཁས་གྲུབ་ཡོངས་ཀྱི་འཁོར་ལོས་བསྒྱུར་པ་རིགས་བརྒྱུའི་ཅོད་པན་དུ་གྱུར་པའི་
དགེ་བའི་བཤེས་གཉེན་མང་པོའི་ཞབས་ལ་གཏུགས་ཏེ་མདོ་ སྔགས་ཀྱི་གཞུང་
དང་བཅུ་ཕྲག་རིག་པའི་གནས་རྣམས་ལ་ཐུགས་གཉེར་མཛད་ནས་རྒྱུ་ཆེན་རིག་
པའི་གནས་ཀུན་ཐུགས་སུ་ཆུད་པའི་དྲན་དབང་འབུམ་སྡེའི་གཙུག་གི་ནོར་བུར་
གྱུར་པར་བསྟོད་པའི་རབ་ཏུ་བྱེད་པ་སྟེ་ལྔ་པའོ། །
རིག་གནས་གསར་བརྗེའི་བདུད་ཀྱི་ཆོ་འཕྲུལ་ལས། །
ཆོས་ལྡན་ཡུལ་ལ་འགྱིན་བཅུའི་དཔུང་ཕབ་དུས། །
མགོན་ཁྱོད་འགྲོ་ཀུན་སྐྱོབ་པའི་ཁུར་འཁྱེར་ནས། །
འཇིགས་རུང་མུན་པའི་ཁང་པར་དལ་གྱིས་ཞུགས། །
བསོད་ནམས་སྟོབས་ཀྱི་དཔུང་བས་འཛིན་མའི་ཁྱོན། །
ཅི་དགར་བདག་གིར་སྤྱོད་པའི་རྫོགས་ལྡན་གྱི། །
དགའ་སྟོན་གསར་བར་ལོངས་སུ་སྤྱོད་པའི་དཔལ། །
370



འ ཐོར་རླུང་ཤུགས་ཀྱིས་སྤྲིན་ཕུང་གཏོར་བ་བཞིན། །
དུག་གསུམ་ཆང་གི་རྒྱུན་གྱིས་ཆེར་མྱོས་པའི། །
སྡིག་པའི་སྟོབས་ལྡན་ལས་བྱེད་སོ་གཉིས་ཀྱིས། །
བོད་ཀྱི་རིག་གནས་མེ་ཏོག་བཞད་པའི་ཚལ། །
བརླང་སྤྱོད་གོམ་པ་སྟོང་གིས་ཁྲག་ཏུ་བརྫུས། །
རྐྱེན་ངན་མགྱོགས་འགྲོ་རྒྱུགས་པའི་ཤུགས་དྲག་གིས། །
དགེ་ལེགས་འདོད་དགུའི་འབྲས་བུ་གཡུར་ཟ་བའི། །
གངས་ཅན་ཆོས་སྲིད་དཔག་བསམ་ལྗོན་པ་ཆེ། །
སྐལ་ངན་གཤོང་བུར་བསྒྱེལ་བས་ལྷ་རྣམས་ངུ་། །
དུས་ངན་རླུང་གིས་བསྐྱོད་པའི་ནགས་ཀྱི་མེས། །
བསྟན་སྲིད་ཙན་དན་ལྗོན་པ་་བསྲེགས་པའི་རྡུལ། །
གངས་ཅན་འཛིན་མའི་སྙིང་བོར་སྤུངས་པ་ལ། །
རི་རྒྱལ་ལྷུན་པོའི་ཁྱོན་གྱིས་འགྲན་ནུས་མིན། །
རིག་གནས་གསར་བརྗེའི་མཚོན་ཆའི་འཕྲུལ་འཁོར་གྱིས། །
མཆོག་དམན་སྐྱེ་བོ་བསད་པའི་ཁྲག་གི་མཚོ། །
ས་ལ་འཁྱིལ་བའི་འཇིགས་ཟིལ་མ་བཟོད་པར། །
རྒོད་མ་ཁ་ཡང་རྒྱ་མཚོའི་མཐའ་ལ་བྲོས། །
རྒྱལ་བའི་བཀའ་དང་གསུང་རབ་མ་ལུས་པ། །
མེ་ལ་བསྲེགས་པའི་དུ་བ་ནམ་མཁའི་སྤྲིན། ། །
371



ལང་ལོང་འཕྱུར་བའི་སྟོབས་ཀྱིས་ཉི་མ་ཡང༌། །
མུན་པ་སྟུག་པོའི་ཁང་པར་བཙོན་དུ་བཅུག །
མི་བསྲུན་དུག་གི་ལྕེ་གཉིས་བརྐྱངས་པ་རྣམས། །
གནམ་གྱི་མཐོངས་ནས་འཇིག་རྟེན་མེས་པོ་ཡིས། །
ལུས་ཅན་བདག་པོར་བསྐོས་པའི་ས་སྐྱོང་ཁྲིར། ། །
རྐང་སེན་བཀོད་པས་འཇིག་རྟེན་བྱེད་པོ་བསླུས། །
མ་རིག་རྨོངས་པའི་རྩ་བ་ལས་ཉོན་གྱི། །
ཡལ་ག་ཕྱོགས་བཞིར་བྲེས་པ་ལས་སྨིན་པའི། །
སྡུག་བསྔལ་འབྲས་བུ་ཤིན་ཏུ་ཁ་བའི་རོ། །
སྤྱོད་པའི་སྐལ་ངན་ལྗིད་ཀྱིས་ས་གསུམ་མནན། །
བསིལ་ལྡན་གངས་རིའི་ལྗོངས་ཀྱི་བསྟན་དང་འགྲོའི། །
ཕན་བདེའི་ཉི་ཟླ་ཁྱུད་མིད་བྱེད་པའི་ལས། །
འཇུག་པའི་མི་བཟད་སྙིགས་མའི་རྒུད་པ་ཞིག །
འཇིགས་རུང་སྒྲ་གཅན་བཞིན་དུ་ཉེ་བར་འོངས། །
རྒྱལ་བའི་བསྟན་པ་ནམ་མཁའི་ནོར་བུ་ཡིས། །
སྙིགས་མའི་དུས་ཀྱི་ཐུན་མཚམས་གོས་དམར་འཛིན། །
འཇིག་རྟེན་བདེ་སྐྱིད་ཕུན་ཚོགས་པད་མའི་ཚལ། །
རྐྱེན་ངན་གཉིས་སྐྱེས་རྒྱལ་པོའི་འོད་ཀྱིས་ཟུམ། །
བསྟན་འཛིན་སྲུང་རྩིའི་བརྟུལ་ཞུགས་འཛིན་པའི་ཚོགས། །
372



བཙོན་རའི་དགུན་ཟླའི་ཁུང་བུར་གཞོལ་བའི་ཚེ། །
བགྲང་ཡས་མཁས་རློམ་འབྱུང་བོའི་འདབ་ཚོགས་ཀུན། །
བསྟན་ལ་སྡང་བའི་ཐན་སྐད་ཅི་ཡང་འབྱིན། །
དབང་གིས་ཆེར་རློམ་ཁྱིམ་པ་ཁ་ནག་རྣམས། །
ཐུབ་པའི་བསྟན་པ་བརླག་པའི་བདག་པོར་བསྙེམས། །
གཡོ་སྒྱུས་འཇིག་རྟེན་དབང་དུ་བསྒྱུར་པའི་ཡུལ། །
དམྱལ་ཁམས་བཅོ་བརྒྱད་ངང་ཚུལ་ཅི་ཡང་འཛིན། །
ཤིན་ཏུ་སྐྱི་གཡའི་ཁྲིམས་ཀྱི་ར་བ་ན། །
བལྟ་བར་མི་བཟོད་འཇིགས་རུང་གཤེད་མ་ཡིས། །
གཅེས་སྲོག་འཕྲོག་པའི་མཚོན་ཆའི་སོ་རྣོན་གྱིས། །
བཅད་པའི་མི་རོ་ས་གཞིར་ཐང་མར་བརྡལ། །
གྲོང་ཚོའི་འགོ་འཛིན་ཕལ་ཆེར་རང་རང་གི །
མངའ་འོག་འབངས་རྣམས་ཏིལ་བཞིན་བཙིར་བར་བྱེད། །
གནའ་ནས་བརྒྱུད་པའི་ཡ་རབས་སྤྱོད་པ་ཀུན། །
སྙིམ་པའི་མཐིལ་དུ་བཟུང་བའི་ཆུ་བཞིན་བྲི། །
ངོ་ཚ་ཁྲེལ་འཛེམ་མེད་པའི་ངན་སྤྱོད་རྣམས། །
ཆར་ལྡན་དུས་ཀྱི་ཤྭ་འོད་བཞིན་དུ་བརྡོལ། །
མི་བཟད་སྡིག་པ་ནག་པོ་བརྩེགས་པའི་ཆུ། །
འཆི་མེད་བདུད་རྩི་བཞིན་དུ་དགའ་བས་འཐུང་། །
373



གཞན་ལ་ཕན་པའི་དོན་སྒྲུབ་དགེ་བ་ལ། །
སྐྱུགས་ནད་ཅན་གྱི་བཟའ་བཏུང་བཞིན་དུ་བལྟ། །
རྨོངས་རྟུལ་སྐྱེ་བོ་ཕལ་ཆེར་སྨྱོན་པ་བཞིན། །
ངན་འགྲོའི་གཡང་སར་གོམ་རྩལ་འགྲན་བཞིན་རྒྱུགས། །
དེ་འདྲའི་སྐྱོན་བརྒྱའི་ཚེར་མ་རྣོན་པོ་ཅན། །
སྙིགས་མའི་ཚང་ཚིང་རྣམ་པར་འཁྲིགས་པའི་ཁྲོད། །
གྲངས་མེད་རྒྱལ་སྲས་དཔའ་བོ་རྣམས་ཀྱིས་ཀྱང་། །
སྙིང་སྟོབས་གོམ་པ་གཅིག་ཀྱང་འགོད་མ་ནུས། །
འཇིག་རྟེན་ཕན་བདེ་ཐམས་ཅད་འབྱུང་བའི་གནས། །
ཐུབ་བསྟན་ཟབ་ཡངས་ཆུ་གཏེར་སྙིགས་མ་ཡི། །
ཉམས་ཤིང་རྒུད་པ་འི་ཐན་ཆེན་གྱིས་གདུངས་པས། །
ཆུ་ཐིགས་ཕྲ་མོའི་གོ་འཕང་འཛིན་པར་ཕྱོགས། །
ནམ་ཞིག་བསོད་ནམས་མར་ངོར་གྱུར་པ་ན། །
མུན་པའི་འཁྲུག་ལོང་སྨུག་ཏུ་འ ཐིབས་པའི་དབུས། །
མི་རྣམས་རབ་ཏུ་རྨོངས་པས་འ ཐོམས་བཞིན་དུ། །
འ གྲུམ་པའི་ངོས་སུ་མཆི་མའི་རྡུལ་ཕྲེང་འཛིན། །
ཀྱེ་མ་སྐྱེ་དགུའི་བདེ་སྡུག་བར་མའི་གྲུ། །
བྱིང་འདེགས་ལས་ཀྱི་དལ་འགྲོའི་ཀླུང་ཆེན་དུ། །
དགའ་སྐྱོའི་ཆུ་གཉེར་ཤུགས་རིང་འབྱིན་པའི་གླུ། །
བསྐལ་བར་བགྲངས་ཀྱང་འཛད་པའི་ཕ་མཐའ་མེད། །
374



གཏུམ་ཆེན་རྔམས་པའི་ཉམས་ལྡན་ལས་བྱེད་དཔུང་། །
མི་ཡུལ་བདེ་སྐྱིད་དངོས་པོ་ཁམ་ཟས་སུ། །
ཅི་དགར་བྱེད་པའི་འཇིགས་ཞལ་གླལ་བའི་ཁྱོན། །
གནམ་ས་གཉིས་ཀྱི་མཐའ་ལ་རྫོགས་མ་གྱུར། །
གཅན་གཟན་གཏུམ་པོའི་ཚོགས་ཀྱིས་ངར་སྒྲ་ཡིས། །
ཕྱོགས་ཀུན་བར་མེད་གཡོ་བའི་དྲག་ཤུལ་ཁྲོད། །
ཁྱུ་ཉམས་ནགས་མཐར་འཕྱན་པའི་རི་དྭགས་མོ། །
ཡིད་ཀྱི་ཤེས་པ་སྐྱོ་བའི་གར་ལ་ཞུགས།།
སྲིད་པའི་སྒྲོན་མེ་སྤྲིན་གྱི་འོག་ཏུ་ཞུགས། །
ཆ་ཤས་རྫོགས་པའི་ཟླ་བ་གཟའ་ཡིས་ཟིན། །
ས་ཕྱོགས་ཀུན་ཏུ་ཁ་བ་བུ་ཡུག་འཚུབ། །
འདི་ལས་དམྱལ་བ་གཞན་ཞིག་དམིགས་སུ་མེད། །
དུས་དེར་གང་གི་གསང་གསུམ་རྡོ་རྗེའི་བྲག །
གཏོར་བར་རྟུལ་རྒན་ཁུ་ཚུར་བསྣུན་པ་ནི། །
ཕྱེ་མ་ལེབ་ཀྱིས་རང་ཉིད་དམྱལ་མེའི་ནང༌། །
མཆོང་ལ་དཔའ་བའི་སྙིང་སྟོབས་ངོམ་པ་འདྲ། །
ཚུལ་དེ་མ་བཟོད་རྒྱལ་ཡུམ་ཚངས་སྲས་མ། །
ཁྲོས་པའི་གར་གྱིས་སྙིང་རྗེའི་རལ་གྲི་ཡིས། །
གཤེད་མའི་མགོ་བོ་བཅད་པའི་དམར་ཁྲག་གིས། །
ནུབ་ཕྱོགས་མཁའ་མཐར་ཐུན་མཚམས་རི་མོ་བྲིས། །
375



བདུད་རིགས་སྨྱོན་པའི་དྲག་ཤུལ་རྩུབ་ན་ཡང་། །
གཏན་གྱི་བདེ་བ་མཆོག་གི་འབྲས་སྟེར་བའི། །
ཐུན་མོང་ལམ་གྱིས་རང་རྒྱུད་སྨིན་བྱས་ཏེ། །
ཟབ་གསང་རིམ་གཉིས་ཉམས་སུ་བཞེས་པར་བརྩོན། །
གདུག་རྩུབ་བུ་ཡུག་དྲག་ཏུ་འཚུབ་ན་ཡང་། ། །
ཕྱོགས་རིས་མེད་པར་རིག་པའི་གནས་རྣམས་ལ། །
ལེགས་པར་དཔྱོད་པའི་དགའ་སྟོན་རོལ་བ་ན། །
མཁས་ཆེན་གོ་འཕང་བསོད་རྣམས་ཟོང་གིས་ཁུགས། །
ལྷ་འདྲེ་གདོན་བགེགས་ཞེས་པའི་མིང་གི་སྦྱོགས། །
མི་རྣམས་བདེ་བའི་གཤེད་དུ་འཕེན་པའི་ཚེ། །
ཉིན་མཚན་ཁོར་ཡུག་ཀུན་ཏུ་གསུང་རབ་ལ། །
གསང་བའི་སྟབས་ཀྱིས་མཇལ་བས་ངོམས་མི་ཤེས། །
ནག་པོའི་རྩ་ལག་སྙིང་གི་སྟོབས་སོང་བའི། །
མི་བསྲུན་སྐྱེ་བོས་ལན་བརྒྱར་གཤེ་ན་ཡང་། །
བཟོད་ལྡན་མགོན་ཁྱོད་བ་སྤུ་ཙམ་མི་གཡོ། །
ཐོས་བསམ་སྒོམ་པའི་ནོར་བུ་འཚོལ་བར་བྲེལ། །
དཀར་གསལ་དྲི་མ་མེད་པའི་མཛེས་སྡུག་ཅན། །
སྲིད་གསུམ་མུན་པ་མཐའ་དག་སེལ་བྱེད་པའི། །
ཉ་རྒྱས་ཟླ་བ་འཆི་མེད་ལམ་ཡངས་དང༌། །
མགོན་ཁྱོད་བཙོན་ཁང་བཞུགས་ཀྱང་གཟི་བྱིན་འབར། །
376



རྒྱུ་འབྲས་བླང་དོར་ཚུལ་ལ་ཆེར་རྨོངས་པའི། །
སྙིགས་དུས་འཕྲུལ་སྣང་འདོད་བདེར་ཆགས་པའི་མིས། །
ཁྱོད་ཞལ་མཐོང་བ་ཙམ་གྱིས་འདུད་པའི་ལག །
སྙིང་གར་རང་དབང་མེད་པར་ཟུམ་པར་གྱུར། །
ཉི་མའི་གཉེན་གྱི་གསུང་རབ་བདུད་རྩིའི་གཏེར། །
གུས་རྟག་བརྩོན་པས་ལོངས་སུ་སྤྱོད་པར་གཞོལ། །
སྡེབ་ལེགས་སྙན་ཚིག་སྤེལ་བའི་སྤོབས་པ་ཅན། །
མཆོག་དམན་སྐྱེ་དགུའི་སྤྱི་བོར་རྐང་རྟེན་བྱས། །
མགོན་ཁྱོད་ཁྱད་དུ་འཕགས་པའི་མཁྱེན་དཔྱོད་དང་། །
མཐའ་བྲལ་འཆི་མེད་ལམ་དག་མཉམ་དུ་ཡངས། །
སྡེབ་ལེགས་སྙན་འགྱུར་བྱེ་བའི་ཚིག་སྦྱོར་དང༌། །
ཁུ་བྱུག་མྱོས་པའི་གླུ་དབྱངས་ལྷན་ཅིག་སྙན། །
སྟོན་ཟླ་བྱེ་བའི་དཔལ་འཕྲོག་དགྱེས་འཛུམ་ཞལ། །
དཀྱུས་རིང་སྤྱན་ཟུར་ཨུཏྤལ་འདབ་མ་གཡོ། ། །
ཚེམས་དཀར་ཚར་དུ་དངར་བའི་མུ་ཏིག་ཕྲེང༌། །
ལེགས་བཤད་འོད་ཀྱི་འབྱུང་གནས་ཞེས་བྱར་གྲགས། །
ཟབ་རྒྱས་ཆོས་ཀྱི་དཀའ་བའི་གནད་རྣམས་ཀུན། །
མ་འདྲིས་ཇི་བཞིན་སྟོན་ང་འི་སྣང་བརྙན་འབུམ། །
གསལ་ཡངས་མཁྱེན་རབ་གཡུ་ཡི་མེ་ལོང་ངོས། །
འཕོས་པའི་མགོན་ཁྱོད་མི་འདུད་སྐྱེ་བོ་སུ། །
377



སྙིགས་དུས་མཚན་མོའི་སྨག་ཏུ་འཁྱམས་པའི་འགྲོར། །
བདེ་ལེགས་ལམ་བཟང་ཇི་བཞིན་སྟོན་པའི་སླད། ། །
མགོན་ཁྱོད་ཟླ་བར་བསྔགས་པའི་འོད་དཀར་ཅན། །
སྐལ་ལྡན་རྒྱུ་སྐར་ཡོངས་ཀྱི་རྒྱན་དུ་ཤར། །
བཙོན་ན་གནས་ཀྱང་ཆོ་འཕྲུལ་མི་ཟད་པས། །
ལོག་རྟོག་ག ཏུམ་པོའི་དཔུང་རྣམས་ཚར་བཅད་ནས། །
ཁེངས་ལྡན་རལ་ཁུར་ལྕི་བ་འབུམ་གྱིས་ཀྱང་། ། །
གང་གི་ཞབས་རྡུལ་སྤྱི་བོས་མཆོད་ལ་རིངས། །
ཁྲབ་ལྡན་འཁོར་ལོའི་དམག་དཔུང་མ་མངགས་ཤིང་། །
རྡུལ་ཕྲན་མཚོན་ཆས་འ ཇིགས་ཟིལ་མ་བསྟན་པར། །
བསྟན་འ གྲོར་འཚེ་བའི་མ་རུངས་བདུད་ཀྱི་དཔུང་། །
ལྷག་མེད་བཅོམ་འདི་ཨེ་མ་ངོ་མཚར་ཆེ། །
བག་ཡོད་དབྱིག་འཛིན་ལྟེ་བ་ལས་ཐོན་པའི། །
ཁྲིམས་གཙང་བང་རིམ་བཞི་ཡི་སྐ་རགས་ཅན། །
ནམ་ཡང་ཉེས་པའི་རྡུལ་གྱིས་མ་གོས་པའི། །
དྲི་བྲལ་ཟླ་ཤེལ་ལྷུན་པོ་ཁྱོད་མིན་སུ། །
ཞེས་པ་ནི་རྟོགས་བརྗོད་ཟངས་ཀྱི་མེ་ཏོག་ཅེས་བྱ་བ་ལས་མ་རུངས་བདུད་
ཀྱི་འཕྲུལ་ལས་ཉེ་བར་བྱུང་བའི་རིག་གནས་གསར་བརྗེའི་སྐབས་སུ་བསླུ་མེད་
གཏན་གྱི་སྐྱབས་མཆོག་བཀའ་དྲིན་མཚུངས་ཟླ་མ་མཆིས་པའི་རྡོ་རྗེ་འཆང་ཆེན་
པོ་འདི་ བ་ བཙོན་ ཁང་ དུ་ སྙིགས་དུས་ ཀྱི་ མུན་ སེལ་ འགྲན་ ཟླ་ དང༌ བྲལ་ བར་
བཞུགས་ཏེ་རྒྱལ་བའི་གསུང་རབ་ཀྱི་དཀའ་གནས་མཐའ་དག་དྲི་མ་མེད་པའི་
378



རིགས་པས་གཏན་ལ་འབེབས་པ་ལ་འཇིགས་པ་དང་བག་ཚ་བ་ཅུང་ཟད་ཀྱང་
མེད་པར་སེང་གེ་སྲབ་མེད་དུ་འཕྱོ་བའི་རྣམ་ཐར་ལྷུར་བཞེས་པ་ལ་བསྟོད་པའི་
རབ་ཏུ་བྱེད་པ་སྟེ་དྲུག་པའོ། ། །
གླགས་ལྟའི་བསམ་སྦྱོར་འཆང་བའི་བདུད་བཞིའི་སྤྲིན། །
དུས་ཀྱི་འགྱུར་བ་སྟོང་གི་འཐོར་རླུང་གིས། །
རྒྱ་མཚོའི་མཐའ་ལ་བསྐྲད་གྱུར་སྙན་པའི་སྒྲ །
ཐོས་འཛིན་གསོས་སུ་གྱུར་པས་སྤྲོ་བ་འཕེལ། །
ཐོས་པ་ཙམ་གྱིས་དགའ་བདེ་མཆོག་སྟེར་བའི། །
གུང་ཁྲན་ཏང་གི་སྲིད་ཇུས་གསར་བའི་གཏམ། ། །
ཡན་ལག་ལྔ་དང་ལྡན་པའི་ཚངས་དབྱངས་ཀྱིས། །
འགྲོ་ཀུན་རྣ་བར་བདུད་རྩིའི་ཟེགས་མ་ཐོར། }
རང་དབང་བདེ་སྐྱིད་ཚར་དུ་དངར་བའི་དྲིས། །
སྐལ་བཟང་འགྲོ་ལ་ཕན་བདེའི་བདུད་རྩིའི་དཔྱིད། །
ཀུན་ཡིད་དགའ་བའི་ངལ་གསོའི་སྟེགས་བྱིན་པས། །
ཕུན་ཚོགས་དཔྱིད་ཀྱི་དཔལ་ཡོན་བསུ་བ་བཞིན། །
ཆོས་ལུགས་དད་མོས་པད་མ་དཀར་པོའི་མཚོར། །
བག་ཡངས་ཞུགས་པའི་ལུས་ཅན་ངང་མོའི་ཚོགས། །
ངོ་མཚར་བསྔགས་པའི་སྒྲ་སྙན་སྒྲོག་པ་ཡིས། ། །
དཔྱིད་ཀྱི་ཕོ་ཉའི་ཀླུ་ཡང་དམན་སར་བཀོད། །
དུས་དེར་མཁྱེན་བརྩེའི་ག་པུར་འོད་འགྱེད་ཅིང་། ། །
379



གདངས་སྙན་གསུང་གིས་ཡིད་དབང་འགུགས་པ་ཁྱོད། །
དགོན་པར་ཕྱག་ཕེབས་འཁོར་ཚོགས་རྒྱ་མཚོའི་དབུས། །
ལྷུན་པོ་ཇི་བཞིན་གཟི་བརྗིད་ལྷམ་མེར་བཞུགས། །
རྨད་བྱུང་རླབས་ཆེན་སྨོན་པའི་སྤྲིན་གྱི་མངལ། །
ཐུགས་བསྐྱེད་ཆུ་ཁུར་འབུམ་གྱི་ལྕི་ལྡན་པ། །
མགོན་ཁྱོད་འཕྲིན་ལས་བདུད་རྩིའི་ཆར་རྒྱུན་གྱིས། །
ལེགས་པར་བསྐྱངས་པའི་དབྱར་མཚོའི་དཔལ་ལ་བཀོད། །
གང་གི་རྣམ་དཔྱོད་འཕྲུལ་གྱི་སོར་མོ་ཡིས། ། །
དཀའ་གནད་རྒྱུད་སྟོང་ཅི་དགར་བསྐུལ་བ་ལས། །
སྔོན་ཆད་མ་ཐོས་ལེགས་བཤད་རོལ་མོ་ཡིས། །
བློ་ལྡན་རྣ་བ་བདུད་རྩིའི་གཏེར་དུ་བསྒྲུབས། །
ཐུགས་རྗེའི་སྣང་བ་འཇིག་རྟེན་ཐམས་ཅད་ལ། །
ཕྱོགས་དང་རིས་སུ་མ་ཆད་མཉམ་ཉིད་དུ། །
འཆར་བའི་ཐམས་ཅད་མཁྱེན་པ་པདྨའི་གཉེན། །
ཁྱོད་འདྲ་སྲིད་འདིར་གསེར་གྱི་རི་བཞིན་དཀོན། །
དགེ་ལྡན་རིང་ལུགས་གསེར་གྱི་ཤིང་རྟ་ཆེ། །
བཤད་སྒྲུབ་འཕང་ལོའི་འཕྲུལ་གྱིས་དྲང་པོའི་ལམ། །
འདྲེན་པའི་སྐྱེས་ཆེན་མི་ཡི་ཁྱུ་མཆོག་ཁྱོད། །
ཐུབ་བསྟན་སྤེལ་བའི་དཔུང་བ་ཤིན་ཏུ་བརླིང་། །
38)



ཕྱོགས་ཀྱི་འཁོར་ལོའི་རྒོལ་བ་གླང་ཆེན་གྱི། །
སྤྱི་བོ་རིགས་པའི་སྤར་མོས་འགེ མས་བྱེད་ཅིང༌། །
མང་དུ་ཐོས་པའི་རལ་ཁུར་གཡོ་བ་ཁྱོད། །
ཐུབ་བསྟན་གངས་རི་མཛེས་པའི་རྒྱན་དུ་གྱུར། །
འཛད་མེད་ཐོས་བསམ་ཆུ་ཡི་ཁུར་ལྕི་བ། །
གསུང་རབ་གདམས་པར་ཤར་བའི་སྤྲིན་སྔོན་ལས། །
འཆད་རྩོད་རྩོམ་པའི་དབྱར་རྔ་འཁྲོལ་བ་ན། །
ཐུབ་བསྟན་དཔྱིད་ཀྱི་ལང་ཚོ་མཆོག་ཏུ་དར། །
གསུང་རབ་གདམས་པར་ཤར་བའི་ལུང་རྟོགས་སྤྲིན། །
མཛད་འཕྲིན་གློག་འོད་འཁྱུག་པའི་ལྡིང་ཁང་ནས། །
གཞུང་བརྒྱའི་དབྱངས་དང་ལྷན་ཅིག་གདམས་པའི་ཆར། །
གདུལ་བྱའི་མ་དྲོས་མཚོ་ཆེན་གསོས་སུ་བབས། །
ཁེངས་ལྡན་འབུམ་གྱིས་མ་ལྕོགས་དཀའ་གནད་ཀུན། །
ངལ་བ་མེད་པར་ལྷོད་ཀྱིས་བཀྲལ་བའི་ཚེ། །
ཟུར་ཕུད་ལྔ་བ་དགེ་སློང་གཟུགས་ཅན་ཞེས། །
ས་སྟེང་མཁས་ཀུན་བསྔགས་པའི་རྒྱུད་མངས་སྦྲེངས། །
ནང་དུ་རིམ་གཉིས་རྟོགས་པའི་ཀློང་བརྡོལ་ཞིང་། །
ཕྱི་རུ་འདུལ་བའི་ཀུན་སྤྱོད་ཕྲ་ཞིབ་ཀྱི། །
མདོ་སྔགས་འགལ་མེད་སྤྱོད་པའི་རྡོ་རྗེ་འཛིན། ། །
སྙིགས་དུས་རྒྱལ་བ་གཉིས་པའི་མཚན་སྙན་ཐོབ། །
381



མཉམ་མེད་སྟོན་པ་ཤཱཀྱ་ཐུབ་དབང་གིས། །
ཁྱོད་ལ་ཆོས་ཀྱི་རྒྱལ་སྲིད་གཏད་དོ་ཞེས། །
མཁའ་འགྲོའི་ཚོགས་ཀྱིས་ཞིང་ཀུན་བསྒྲགས་པ་ན། །
དཀར་ཕྱོགས་ལྷ་རྣམས་རབ་དགའི་གར་གྱིས་མྱོས། །
གདམས་ངག་འདོམས་ལ་པད་འདབ་ལྟར་མཉེན་ཞིང་། །
རྒོལ་བ་འཇོམས་ལ་སྤུ་གྲི་ལྟར་རྣོ་བའི། །
གང་གི་ལེགས་བཤད་སྙན་པར་སྨྲ་བའི་ལྗགས། །
ཤེས་རབ་རལ་གྲི་ཞེས་བྱའི་གྲགས་པ་འབར། །
དྲི་མེད་རིགས་པའི་གད་རྒྱངས་གཅིག་གིས་ཀྱང་། །
ས་གསུམ་འདར་བར་བྱེད་པའི་སྨྲ་སེང་ཁྱོད། །
མདོ་སྨད་བསྟན་པའི་བདག་པོར་བྱོན་པའི་ཚེ། །
མཁས་རློམ་ལ་ཚོགས་ལྐུགས་པའི་རྫུ་ལ་བརྟེན། །
ཐུགས་བསྐྱེད་རྫོགས་ལྡན་སྤྲིན་གྱི་བླ་རེ་ནི །
མདོ་སྨད་ཁྱོན་ཀུན་ཁྱབ་པར་བྲེས་པ་ལས། །
ཕན་བདེ་མངོན་པར་བཞད་པའི་མེ་ཏོག་ཚལ། །
སྙོམས་པར་བབས་པས་ཡུལ་ཀུན་སྐལ་བཟང་བྱས། །
གཏུགས་མེད་མཁྱེན་བཟང་འདྲེན་བྱེད་སྟོང་བཀྲ་ཞིང༌། །
མཐུ་སྟོབས་ཞོ་འཐུང་རུས་པའི་མཚོན་འཆང་བའི། །
སྐལ་བཟང་བྱེ་བ་ཕྲག་བརྒྱའི་མགོན་ཁྱོད་ནི། །
འཕགས་མཆོག་ཕྱག་ན་པད་མོ་ཡིན་ནམ་སྙམ། །
382



ཁྱོད་དྲུང་གུར་ཀུམ་གསར་པས་ཁ་བསྒྱུར་པའི། །
ཞྭ་སེར་མདངས་ཀྱིས་མཐའ་ཡང་གསེར་གྱི་འོད། །
འཛིན་བྱེད་ངུར་སྨྲིག་འཆང་བ་མཁས་པའི་ཚོགས། །
ལི་ཁྲིའི་ཆུ་གཏེ ར་རྦ་རླབས་གཡོ་བར་འགྲན། །
སྨྲ་བ་ཟླ་མེད་ཁྱོད་ཞལ་གངས་རི་ལས། །
ཟབ་མོ་རྟེན་འབྱུང་གཏམ་གྱི་ཉལ་འགྲོ་མ། ། །
ལུང་རིགས་ལྷུང་ལྷུང་སྒྲ་ཡིས་འབབ་པའི་རྒྱུན། །
མཁས་མང་བློ་གྲོས་འཛིན་མར་འགེངས་པར་བྱོས། །
དྲི་མེད་བསླབ་གསུམ་བསམ་འཕེལ་དབང་གི་རྒྱལ། །
མང་ཐོས་དར་གྱི་ལྷབ་ལྷུབ་རྩེ་རུ་བཀོད། ། །
བསྟན་པའི་རྒྱལ་མཚན་སྲིད་པའི་རྩེར་བསྒྲེངས་པས། །
དགེ་ལེགས་འདོད་དགུའི་གྲུ་ཆར་དལ་གྱིས་བབས། །
རྒྱལ་བ་རྣམས་ཀྱི་འཕྲིན་ལས་གསེར་གྱི་གདུགས། །
ཐབས་མཁས་མཛད་བཟང་དཔུང་བས་དགུང་དུ་བཏེགས། །
གངས་ཅན་མཐའ་དབུས་དབྱིག་འཛིན་ཁྱོན་ཀུན་ལ་ །
ཕན་བདེའི་གྲིབ་བསིལ་སྣུམ་པོ་སྙོམས་པར་ཁུགས། །
མདོ་སྨད་ས་ཡི་ཐིག་ལེར་མགོན་ཁྱོད་ཀྱི། །
ཀུན་ཏུ་བཟང་བོའི་འཕྲིན་ལས་ནམ་ལངས་པོས། །
སྙིགས་དུས་རྒུད་མུན་མ་ལུས་བསལ་བ་ན། །
ཐུབ་བསྟན་ཉིན་བྱེད་དབང་བོ་གཟི་བྱིན་འབར། །
383



གང་གི་ཀུན་བཟང་སྤྱོད་པའི་མེ་ལོང་ངོས། །
རྒྱལ་དང་རྒྱལ་སྲས་མཁས་གྲུབ་ཐམས་ཅད་ཀྱི། །
དཔག་ཡས་མཛད་བཟང་རྫོགས་པར་འཆར་བ་ཡི། །
ངོ་མཚར་སྒྱུ་མའི་ཟློས་གར་ཅི་ཡང་རྩེན། །
ཚོགས་གཉིས་རྣམ་པར་དཀར་བ་འོ་མའི་མཚོ། །
བསྲུབས་སྐྱེས་ཟླ་བའི་ཆ་ཤས་རེ་རེ་ནས། །
གཞན་དོན་རྡུལ་དཀར་འཛག་པའི་ག་བུར་སྨན། །
སྲིད་ཞིའི་གདུང་བ་སེལ་སླད་འཛིན་མར་བབས། །
རྨོངས་པའི་དུག་རླངས་འཁྲིགས་པའི་ཀླུ་ཡི་སྲོག །
ཐོས་པས་ངོ་མཚར་མཚན་དཔེ་དབྱིག་གི་སྙིང༌། །
ཤེས་རབ་འཁོར་ལོའི་སྣང་བ་གསེར་གྱི་འོད། །
མཛའ་བར་འཁྱུད་པའི་ལང་ཚོ་ཅི་ཡང་རྒྱས། །
རྟོག་གེའི་ལག་ལྡན་ཁེངས་པའི་མྱོས་བུམ་ཅན། །
མཐའ་དག་ལུང་རིགས་ང་རོས་སྤ་བཀོང་སྟེ། །
ཕྱོགས་ལས་རྣམ་པར་རྒྱལ་བའི་གྲོགས་སྙན་རྔ། །
བརྡུངས་པས་འཇིག་རྟེན་ཐམས་ཅད་གཉིད་ལས་བསླངས། །
ངག་གི་དབང་ཕྱུག་དབྱངས་ལྡན་རྒྱལ་བའི་ཡུམ། །
བྱིན་རླབས་སྙེམ་པ་ཁྱོད་ལ་འདུད་པ་ལས། །
རིག་པའི་གནས་ཀུན་མཐོང་བའི་པཎྜི་ཏར། །
གྲུབ་པས་འགྲོ་ལ་ཕན་བདེའི་འདོད་པ་འཇོ། །
384



ཡིད་དུ་འོང་བའི་དོན་བཟང་མཁུར་ཚོས་སུ། །
སྡེབ་ལེགས་སྙན་ཚིག་ལི་ཁྲིའི་ཐིག་ལེ་ཡིས། །
ཡོངས་སུ་བསྐོས་པའི་ཟབ་རྒྱས་གཞུང་མང་པོ། །
བརྩམས་པས་དྲན་དབང་མཛའ་བོ་རིང་ནས་བཀུག ། །
མདོར་ན་ཆོས་དང་ལྔ་རིག་རྒྱ་མཚོའི་ཁམས། །
དབྱངས་བདུན་རྫོགས་པའི་རྒྱུད་མངས་གླུར་ལེན་པས། །
ངག་དབང་དབྱངས་ལྡན་རིག་པའི་འདོད་འཇོ་ཞེས། །
མཚན་སྙན་མེ་ཏོག་འཛམ་གླིང་ཡོངས་སུ་བཞད། །
ཅེས་པ་ནི་རྟོགས་བརྗོད་ཟངས་ཀྱི་མེ་ཏོག་ཅེས་བྱ་བ་ལས་བསླུ་མེད་གཏན་
གྱི་སྐྱབས་མཆོག་བཀའ་དྲིན་མཚུངས་ཟླ་མ་ མཆིས་ པའི་ རྡོ་ རྗེ་འཆང་ཆེན་པོ་
བཙོན་ལས་ཐར་ནས་མདོ་སྨད་ཀྱི་ཡུལ་དགོན་སྤྱི་དང་མཚོ་སྔོན་མི་རིགས་སློབ་
ཆེན་རྣམས་སུ་ཞབས་སེན་མུ་ཏིག་འཛུམ་དཀར་གཡོ་བ་ཉེ་བོར་བཀོད་ནས་ཉི་མ་
སྟོང་གི་གཟི་བརྗིད་དང་ལྡན་པས་སྙིགས་མའི་དུས་ཀྱི་དྲི་མ་ངན་པ་མཐའ་དག་
ཡོངས་སུ་སྦྱངས་ཏེ་མཁས་པ་འི་བྱ་བ་གསུམ་གྱི་མཛད་པ་རྒྱ་ཆེན་པོའི་འ ཕྲིན་ལས་
འདོད་དགུའི་ཆར་གྱིས་རྫོགས་ལྡན་གསར་པའི་དགའ་སྟོན་འགུགས་པར་མཛད་
པར་བསྟོད་པའི་རབ་ཏུ་བྱེད་པ་སྟེ་བདུན་པའོ། །
གང་གི་སྙན་གྲགས་གཡུ་འབྲུག་སྟོང་གི་སྒྲར། །
ཆགས་པའི་ནུབ་བྱང་སློབ་ཆེན་མདོངས་མཐའ་ཅན། །
དགའ་གུས་སྒྲོ་གཤོག་ཟླུམ་པོའི་གུར་ཕུབ་ནས། །
སྤྱན་འདྲེན་ཞུ་བའི་ཕོ་ཉའི་འདུ་འགོད་རྩེན། །
ནུབ་བྱང་སློབ་གྲྭའི་གསོལ་འདེབས་རླུང་ཤུགས་ཀྱིས། །
གང་གི་ཐུགས་རྗེའི་འཁྲི་ཤིང་བསྐུལ་བ་ལས། ། །
385



དགྱེས་པའི་འཛུམ་གྱིས་ཞལ་བཞེས་སྙན་པའི་དབྱངས། །
དགེ་སློབ་འབུམ་གྱི་སྒྲ་འཛིན་དཔྱིད་དུ་རྒྱུ། །
ནུབ་བྱང་མི་རིགས་སློབ་གྲྭ་ཆེན་མོ་ཡིས། །
ཐམས་ཅད་མཁྱེན་པའི་སློབ་དཔོན་འཚོལ་བ་ན། །
བཅུ་ཕྲག་རིག་པའི་གནས་ལ་དབང་འབྱོར་བའི། །
ཀུན་མཁྱེན་ཁྱོད་ཞབས་གཙུག་གི་རྒྱན་དུ་ཐོབ། །
སློབ་གྲྭ་དེ་ཡི་ཉམས་དགའི་སྐྱེད་མོས་ཚལ། །
ཉི་འོད་ཆང་གིས་མྱོས་པའི་མེ་ཏོག་རྣམས། །
འདབ་མའི་ཁ་ནས་དྲི་ཞིམ་རྡུལ་སྐྱུགས་བཞིན། །
མགོན་ཁྱོད་མྱུར་དུ་ཕེབས་ཞེས་མགོ་ལྕོག་ལྡེམ། །།
རླབས་ཕྲན་རྩེ་དགའི་གར་དང་ལུ་ཕྲེང་གི །
མུ་ཏིག་དོ་ཤལ་གྱིས་སྒེག་རང་འབབ་ཆུ། །
ལྷུང་ལྷུང་སྒྲ་བཅས་སྙན་པའི་གླུ་ལེན་བཞིན། །
གྱ་གྱུའི་འགྲོས་ཀྱིས་མགོན་ཁྱོད་བསུ་བ་བྱེད། །
གཡུ་ཡི་མདོག་ལ་འཁུ་བའི་ལྗོན་ཤིང་ཕྲེང༌། །
གཟུགས་མེད་དྲི་བཞོན་བུ་མོར་ཉེར་འགྲོགས་ཏེ། །
ཡིད་འོང་ཉམས་བརྒྱའི་ཟློས་གར་བསྒྱུར་པ་ཡིས། །
མགོན་ཁྱོད་གདན་འདྲེན་ཞུ་བར་བརྩོན་པ་བཞིན། །
ལས་ཀྱི་བཟོ་བོ་བི་ཤྭ་ཀརྨ་ཡི། །
386



བློ་གྲོས་པིར་གྱིས་ངོ་མཚར་བཀོད་པ་སོགས། །
ཚོན་རིས་སྣང་བའི་རྩིག་ངོས་ལ་བྲིས་པའི། །
ཁང་བརྩེགས་རྣམས་ཀྱིས་མགོན་ཁྱོད་འ བོད་པ་བཞིན། །
སྐྱེ་ཤིང་ཕྲེང་བས་བསྐོར་པའི་ལྡིང་ཁང་རྣམས། །
སྔོ་ལྗང་ལོ་མའི་གསེབ་ནས་མངོན་པ་ལ། ། །
མེ་ཏོག་འཛུམ་པའི་ན་ཆུང་འཁྱུད་རྣམས་ཀྱིས། །
མགོན་ཁྱོད་དད་པའི་དྲི་ཞིམ་འཐུལ་བར་བརྩོན། །
ངོ་མཚར་གཙུག་ལག་སྤྲིན་གྱི་ཁང་བཟང་ན། །
སློབ་བུ་སྦྲང་རྩི་འཛིན་པའི་གླུ་ལེན་བཞིན། ། །
ཉི་ཟེར་གོས་སུ་བཀླུབས་པའི་ན་ཆུང་དག །
མགོན་ཁྱོད་བསུ་སླད་བྲོ་གར་བྱེད་པ་བཞིན། །
སྐྱེད་མོས་ཚལ་གྱི་མེ་ཏོག་སྣ་ཚོགས་ལས། །
བརྐུས་པའི་རོ་བརྒྱ་ལྡན་པའི་དྲི་ཞིམ་ཀུན། ། །
བསིལ་བྱེད་རླུང་གི་བུ་མོས་གསང་སྟབས་ཀྱིས། །
མགོན་ཁྱོད་མཆོད་པའི་སྤྲིན་དུ་སྤྲོ་བ་བཞིན། །
ཨེ་མ་སྐྱེད་ཚལ་མཛེས་མའི་བཞིན་རས་ལ། །
གཡུ་ཡི་ལྗོན་ཤིང་ཚང་ཚིང་འཁྲིགས་པ་རྣམས། །
མགོན་ཁྱོད་ཚ་བས་གདུངས་ན་མི་རུང་ཞེས། །
མཉེན་ལྕུག་ཡལ་ག་གདུགས་སུ་འཕུབ་པར་བྲེལ། །
387



ལྟོས་དང་འཆི་མེད་གྲོང་གི་ཁང་བཟང་རྣམས། །
ས་ལ་བབས་འདྲའི་རྩེ་མོ་དགུང་བསྙེགས་པས། །
ཀུན་གསལ་ལྟོ་བ་འཇིགས་མཐོང་ལྷ་རྣམས་ཀྱིས། །
འཇའ་ཚོན་དཀྲིགས་ཏེ་མགོན་ཁྱོད་བསུ་བ་མཚར། །
R
རྒྱལ་ཀུན་མེས་པོ་ཟུར་ཕུད་ལྔ་པ་ཉིད། །
བོད་ཀྱི་བཅུ་ཕྲག་རིག་གནས་སྤེལ་བའི་སླད། །
འཆི་མེད་ལྡིང་ཁང་ནོར་བུའི་ཐེམ་སྐས་ལས༔ །
དགེ་རྒན་ཟོལ་གྱིས་ཕེབས་པ་ཁྱོད་མིན་སུ། །
ས་ལ་སྐབས་གསུམ་གནས་ཀྱི་ངོ་མཚར་ཀུན། །
རྫོགས་པར་བཀོད་པ་ནུབ་བྱང་སློབ་ཆེན་གྱི་ །
ནོར་བུའི་བ་གམ་བརྩེགས་པར་རྟག་བཞུགས་པའི། །
ཞབས་མཐིལ་གསེར་གྱི་འཁོར་ལོའི་གཟི་བྱིན་འབར། །
ཡ་རབས་གདེངས་ཀ་དད་པའི་ནོར་བུ་ཡིས། །
མཛེས་པའི་སློབ་མ་ཀླུ་ཚོགས་བསོད་ནམས་ཀྱི། །
དཔལ་ལ་རོལ་གནས་མཚོ་བདུན་མེ་ལོང་དུ། ། །
དགེ་སློབ་ཉི་ཟླ་ཟུང་གི་སྣང་བས་རྩེན། །
དེ་ཚེ་སྐོམ་པས་གདུངས་རྣམས་ཆུ་མཐོང་བཞིན། །
ཁྱོད་ཞལ་མཇལ་ལ་རིངས་པའི་སྐལ་ལྡན་ཚོགས། །
སྤྲིན་བཞིན་འདུས་པའི་ལྕིད་ཀྱིས་གསེར་ལྡན་མ།. །
ང་ལ་བའི་རྔུལ་ཆུའི་ཉལ་འགྲོ་ཕྱོགས་ཀུན་འབབ། །
388



དོན་བཟང་གསེར་གྱི་གེ་སར་རྣམ་རྒོད་ཅིང་། །
རིགས་ལམ་བྱེ་བའི་དྲི་བཟང་ངད་འཐུལ་བའི། །
ལེགས་བཤད་པད་མ་གསར་པའི་དགའ་སྟོན་གྱིས། །
སློབ་མའི་བུང་བའི་ཚོགས་རྣམས་མགྲོན་དུ་བོས། །
སངས་རྒྱས་ཀུན་གྱི་གསང་བ་ཟབ་མོའི་བྱིན། །
འདུས་པའི་དངོས་ཞལ་མཇལ་བའི་སློབ་མའི་ཚོགས། །
ཆུ་བུར་མིག་ཀྱང་འཇམ་པའི་རྡོ་རྗེ་ཡི། །
དཀྱིལ་འཁོར་གསལ་བར་འཆར་བའི་མེ་ལོང་གྱུར། །
བཅུ་ཕྲག་རིག་གནས་ཙན་དན་ནགས་ཀློང་ནས། །
སྣ་ཚོགས་ལྟ་བའི་བཞེད་ཚུལ་མངར་བའི་དྲི། །
ལེགས་འདོམས་གསུང་གི་བསེར་བུས་བཀུག་པ་ཡིས། །
ཀུན་གྱི་ཡིད་ལ་སིམ་པའི་ཚོར་བ་བྱིན། །
གསུང་དབྱངས་ཡི་གེ་གཅིག་གི་རང་མདངས་ལས། །
བརྒྱད་ཁྲི་བཞི་སྟོང་ཆོས་ཀྱི་ཕུང་བོའི་སྒྲ། །
མཁའ་ཁྱབ་ཞིང་དུ་རིས་མེད་བསྒྲིགས་པ་ལ། །
མེས་པོས་རྣ་བ་བརྒྱུད་དུ་སྤྲུལ་ནས་ཉན། །
མཁས་གྲུབ་སྟོང་གི་རྣམ་དཔྱོད་འོད་ཟེར་གྱིས། །
འབྱེད་པར་མ་ནུས་ལྔ་རིག་བ་ཀུ་ལ། །
གང་གི་ལྗགས་རྩེ་ལུས་ཕྲའི་འགྲམ་པའི་ཆང༌། །
བཏབ་པ་ཙམ་གྱིས་ཚིག་དོན་འདབ་བརྒྱ་གྲོལ། །
389



བཅུ་ཕྲག་རིག་གནས་སྤེལ་བའི་ཉིན་བྱེད་དབང་། །
སློབ་ཆེན་མཁའ་ལ་འདྲེན་པའི་ཁ་ལོ་བ། །
ཤར་རྩེའི་ཁྲི་ལ་ངལ་གསོའི་ཁྱུང་སྔོན་སྐྱེས། །
མཁྱེན་དཔྱོད་སྣང་བའི་ལམ་ཡངས་འཆར་བར་མངགས། །
དཀའ་གནད་བརྒྱ་ཡི་རླབས་འཁྲིགས་ལྔ་རིག་མཚོར། །
སྦས་པའི་ཟབ་རྒྱས་གསང་དོན་མ་ཎི་ཀ ། །
མཁྱེན་དཔྱོད་དོན་ཡོད་འཕྲུལ་ཞགས་ཀྱིས་བཀུག་སྟེ། །
དགེ་སློབ་བྱེ་བའི་བློ་གྲོས་བཅུད་དུ་བརྫངས། །
མཐའ་ཀླས་
མཐའ་ཀླས་ཆོས་དང་རིག་གནས་མུཀྟི་ཀ །
ཐོས་པ་ཙམ་གྱིས་འཁྲུལ་མེད་གོ་སླ་བའི། ། །
གསུང་གི་སྲད་བུར་བསྟར་བའི་དོ་ཤལ་ཕྲེང་། །
སྐལ་བཟང་སྨིན་ལེགས་མགུལ་བའི་རྒྱན་དུ་བྱིན། །
རིག་གནས་སྤེལ་བའི་སྨོན་ལམ་མཐུ་གྲུབ་པའི། །
དགེ་བའི་བཤེས་གཉེན་ནམ་མཁའི་ཏ་མ་ལས། །
གསུང་དབྱངས་གྲུ་ཆར་རྒྱུན་གྱིས་ཉེར་བསྐྱངས་པས། །
སློབ་གཉེར་གསར་པའི་སྲོལ་གྱི་མྱུ་གུ་འཕེལ། །
གང་ཞལ་པད་མའི་ཟེའུ་འབྲུ་ལས་འོངས་པའི། །
ཟབ་རྒྱས་ལེགས་བཤད་རྩི་བཅུད་མངར་པོའི་ཆང་། །
འཐུངས་པས་མྱོས་པའི་སློབ་མ་བུང་བའི་ཚོགས། །
རབ་ཏུ་དགའ་བའི་དར་དིར་ཅི་ཡང་སྒྲོག །
39)



ཚངས་སྲས་འཕང་འགྲོའི་རྒྱུད་ལས་ཉེར་དྲངས་པའི། །
དོན་བཟང་ལེགས་པར་བཤད་པའི་རིན་ཆེན་ཕྲེང་། །
འཆད་རྩོད་རྩོམ་པའི་གྲགས་སྙན་ཆོ་ག་ཡིས། །
རྫོགས་ལྡན་གསར་པའི་དགའ་སྟོན་རིང་ནས་བསུས། །
དམ་ཚིག་འགལ་བར་གྱུར་ཀྱང་ཚུལ་འཆོས་སྦྲུལ། །
གཞན་སྣང་འབྲིད་པའི་གྱ་གྱུ་ལས་འགོངས་ནས། །
ཀུན་ལ་ལྷག་བསམ་དྲང་པོའི་དགུ་ཚིགས་ཀྱི། །
སྣང་བ་དག་པའི་ཆ་ཙམ་ཉམས་སུ་བཞེས། །
ཐ་མལ་རྣམ་རྟོག་རི་ལྟར་མཁྲེགས་པའི་སྟོབས། །
བདེ་སྟོང་ཡེ་ཤེས་རྡོ་རྗེ་འཕྱར་ཙམ་གྱིས། །
དུམ་བུར་གཏོར་ནུས་གསང་གསུམ་ལྷའི་ངོ་བོར། །
མ་གཡོས་བདུད་ཀྱི་གཡུལ་ངོ་ཕམ་པར་མཛད། །
རྒྱལ་བ་ཀུན་གྱི་སྲས་ཀྱི་ཐུ་བོ་ཁྱོད། །
ལུང་རྟོགས་འདོད་དགུའི་འབྱོར་བས་མངོན་མཐོ་བའི། །
ཐུབ་བསྟན་ཆོས་ཀྱི་རྒྱལ་སྲིད་དབང་བསྒྱུར་པའི། །
ཁམས་གསུམ་ཆོས་ཀྱི་རྒྱལ་པོའི་མཚན་སྙན་བཞེས། །
གདོད་ནས་མ་སྐྱེས་སྟོང་བ་ཉིད་ཀྱི་མཁར། །
སྣང་སྟོང་ཁྲོ་བོའི་གཟུགས་སུ་མངོན་བཞེངས་ཏེ། །
ཁམས་གསུམ་ཡོངས་སུ་ཟ་བའི་བརྟུལ་ཞུགས་ཀྱིས། །
རྣལ་འབྱོར་དག་པའི་གཟིགས་མོར་རྟག་པར་རོལ། །
391



རྒྱལ་ཀུན་སྙིང་རྗེ་ལྷ་སྐུར་མངོན་ཤུར་པའི། །
སྤྱན་རས་གཟིགས་དབང་ཁ་བ་ཅན་གྱི་ཡུལ། །
འ གྲོ་བའི་མགོན་དུ་ངུར་སྨྲིག་རྣམ་རོལ་པར། །
འཇིགས་མེད་རིགས་པའི་བློ་གྲོས་ཞེས་སུ་གྲགས། །
ནུབ་བྱང་སློབ་ཆེན་གངས་ཀྱི་རི་བོའི་སྤོར། །
ཟླ་བྲལ་སྨྲ་བའི་སེང་གེ་ཁྱོད་ཉིད་ཀྱིས། །
ཟབ་རྒྱས་ལེགས་བཤད་སྒྲ་དབྱངས་བསྒྲགས་པ་ན། །
མཁས་རློམ་ལག་ལྡན་ཚོགས་ཀུན་འདར་ཉམས་བྱེད། །
མཁས་པས་ཉེར་བཏེགས་བཅུ་ཕྲག་རིག་གནས་ཁྲིར། །
རྒྱལ་ཀུན་ཡེ་ཤེས་སྒྱུ་འཕྲུལ་ཁྱོད་འཁོད་ཚེ། །
དགེ་སློབ་གཙུག་ཏུ་ཞབས་སྐྱེས་པད་མའི་རྡུལ། །
དྲི་མེད་ནོར་བུའི་ཅོད་པན་བཞིན་དུ་མཛེས། །
ཁྱོད་གསུང་བདུད་རྩིས་འཚོ་བའི་སློབ་མའི་ཚོགས། །
མང་ཐོས་ཞི་དུལ་དང་ལ་གྱིས་ཉེར་མཛེས་ཤིང་། །
རང་གཞན་ཕན་བདེའི་བསིལ་བ་མི་འདོར་བ། །
སོས་ཀའི་དུས་ཀྱི་ཤིང་གི་མེ་ཏོག་བཞིན། །
ལེགས་བཤད་གཏམ་གྱིས་ཤེས་བྱ་རིག་པའི་གནད། །
སོ་སོར་མ་འདྲེས་རབ་ཏུ་གསལ་བར་མཛད། །
ལོག་པར་བཤད་པའི་ངག་སྒྲོས་གཞན་དག་ཀྱང་། །
སྐད་ཅིག་ཉིད་ལ་དྲུངས་ནས་འབྱིན་པར་བྱས། །
302



གསལ་བར་བྱས་སོ་གསེར་ལྡན་དགའ་མའི་ཁྱོན། །
ཀུན་སྣང་འབར་བའི་འོད་ཀྱི་ཕྲེང་བས་ཏེ། ། །
བཅུ་ཕྲག་རིག་གནས་ལུང་རྟོགས་ཆོས་ཚུལ་ཀུན། །
ཁྱོད་ཀྱི་དཔྱད་གསུམ་རྣམ་པར་དག་པས་སོ། ། །
མ་ཐོགས་འཁྱུག་པའི་གློག་གི་རྣམ་འགྱུར་ལྟར། ། །
ཕྱག་སོར་གཡོ་བས་བསྟན་བཅོས་བརྩམས་ནས་རྩེ། །
འགྲོ་ཀུན་སྒྲ་འཛིན་སྙན་པའི་དཔྱིད་འཇོའི་མཐུ། །
ཁྱོད་གསུང་ཆ་ཤས་རེར་ཡང་རྫོགས་མིན་ནམ། །
གང་གི་མཁྱེན་དཔྱོད་རྩལ་ལས་ལེགས་འཁྲུངས་པའི། །
ཟབ་རྒྱས་བསྟན་བཅོས་ཕུང་བོར་བརྩེགས་པ་ཡང་། ། །
གསེར་གྱི་རི་བོའི་དབང་ཕྱུག་རྣམ་འཁྲུལ་ནས། །
ཉི་ཟླ་གཉིས་ཀྱིས་རེས་མོས་བསྐོར་བ་བྱེད། །
གང་གི་སྡེབ་ལེགས་སྙན་པའི་ཚིག་གི་ཕྲེང་། །
དར་བབ་ལང་ཚོས་དྲེགས་པའི་ན་ཆུང་གིས། །
ཐོས་ཚེ་འཁྲིལ་ལྡེམ་ལུས་ཀྱི་ལྗོན་ཤིང་རྩེའི། །
བཞིན་རས་ཟླ་ཤེལ་རབ་དགའི་འཛུམ་དཀར་དགོད། །
ཁྱོད་ཐུགས་ཡངས་པས་སྔོ་བསངས་འཆི་མེད་ལམ། །
ཁྱོད་གསུང་སྙན་པས་དཔྱིད་ཀྱི་ཕོ་ཉའི་གླུ། །
སྡེབ་ལེགས་སྙན་ཚིག་རྩོམ་པོས་དཎྜིའི་ཞབས། །
མཚུངས་པ་དེའི་ཕྱིར་ཀུན་ཡིད་ལྷག་པར་དྲངས། །
393



དྲི་ཟའི་སྒྲ་སྙན་ཡུལ་གྱིས་རྣམ་པར་བསྐལ། ། །
ཁུ་བྱུག་མགྲིན་གླུ་དུས་ཀྱིས་གཞན་དབང་གྱུར། །
དེ་ཕྱིར་དགེ་བའི་བཤེས་གཉེན་ཁྱོད་ཀྱི་གསུང་། །
དཔེ་དེས་ཇི་བཞིན་གཞོལ་བར་ག་ལ་ནུས། །
མཚུངས་མེད་ཡོན་ཏན་བྱེ་བའི་གཏེ ར་ཆེན་ཁྱོད། །
བུ་སློབ་བསྐྱངས་པའི་མཛད་བཟང་ཇི་བཞིན་དུ། །
བདུད་རྩིའི་འོད་ཀྱིས་འཛམ་གླིང་ཡངས་པའི་མཁའ། །
གསལ་བར་སྣང་བས་ཡིད་ཀྱི་བརྟན་པ་འཕྲོག །
ཐོས་འཛིན་དབང་བོར་ཀུན་དགའི་དཔལ་སྦྱིན་པའི། །
སྔོན་མེད་ལེགས་པར་བཤད་པའི་སྙན་འགྱུར་གསུང་། །
ཡན་ལག་ལྔ་ལྡན་ཚངས་དབྱངས་དང་མཚུངས་ཀྱི། །
དཔེར་འོས་གཞན་འགའ་འཇིག་རྟེན་འདི་ན་མེད། །
མགོན་ཁྱོད་ཀུན་མཁྱེན་ཡོན་ཏན་ང་ཉིད་ལ། །
ཡོད་ཅེས་འཇམ་དཔལ་གཞོན་ནུ་སྙེམས་མ་བྱེད། །
དགེ་ལྡན་བསྟན་པའི་ལུགས་ཀྱི་སྲོལ་འབྱེད་པའི། །
བློ་བཟང་གྲགས་པའི་དཔལ་ལའང་ཡོད་ཕྱིར་རོ། །
ཆུ་རླབས་རལ་བའི་ལན་བུ་གཡོ་བྱེད་པའི། །
མ་དྲོས་མཚོ་ཡིས་ཐུགས་རྗེའི་འཛུམ་སྟོན་ཞིང་། །
ཡིད་དབང་འཕྲོག་པའི་སྙན་ཚིག་རྩོམ་ཤེས་ན། །
ཐམས་ཅད་མཁྱེན་པ་ཁྱོད་དང་མཚུངས་པར་འགྱུར། །
394



ཁྱོད་ཞལ་ཆུ་འཛིན་ཕང་བ་ལས་ལྡིར་བའི། །
གསུང་སྙན་དབྱར་རྔས་རྣམ་དཔྱོད་མངལ་གྱི་ཁུར། །
བྱིན་པའི་སློབ་མ་མདོངས་ལྡན་གཞོན་ནུའི་ཚོགས། །
སློབ་གཉེར་རྒྱུན་པར་བརྩོན་པའི་གར་དུ་རྩེན། །
ཁྱོད་གསུང་དབྱངས་བདུན་རྫོགས་པའི་དབྱར་སྐྱེས་རྔ། །
ཟབ་རྒྱས་དོན་གྱི་སྒྲ་བརྒྱར་བཞད་པའི་མཐུས། །
རྨོངས་པའི་བཤུལ་རིང་འཁྱམས་པས་དུབ་པ་རྣམས། །
བློ་གསལ་འོད་སྟོང་འཁྱུག་པའི་གནས་སུ་བཀོད། །
ཁྱོད་ཐུགས་ཟབ་ཡངས་རྒྱུ་མཚོ་ཆེན་པོའི་ཀློང༌། །
དཔག་ཡས་ཡོན་ཏན་ནོར་བུའི་ཚོགས་ཀྱིས་གཏམས། །
གཞན་ཕན་སྒྲུབ་པའི་འཕྲིན་ལས་རླབས་ཀྱི་ཕྲེང་། །
དུས་ལས་ཡོལ་བ་མེད་པར་མཁའ་ལ་འཕྱུར། །
སློབ་དཔོན་ཁྱོད་གསུང་དབྱངས་བདུན་རྫོགས་པའི་སྒྲ། །
སྡེབ་ལེགས་སྙན་ཚིག་དབྱངས་སུ་འཁྲོལ་བའི་གདངས། །
བློ་གྲོས་སྒོ་བརྒྱ་ཅིག་ཅར་འབྱེད་པ་འདི། །
མངོན་སུམ་ཐོས་པས་ལེགས་བྱས་གཟེངས་སུ་མཐོ། །
རྒྱ་གར་འཕགས་ཡུལ་མཁས་གྲུབ་གཞུང་བརྒྱའི་བཅུད། །
མཁྱེན་དཔྱོད་གསེར་གྱི་ཡོལ་གོར་འཁྱིལ་བ་ཁྱོད། །
ས་ལ་དགེ་བཅུ་ཚང་བའི་གངས་ལྗོངས་ཀྱི། ། །
ཕན་དང་བདེ་བའི་བྱེད་པོར་དུ་གདོད་ཁུམས། །
395



ཁྱོད་ཐུགས་ཡོངས་འདུའི་འཁྲི་ཤིང་རྒྱས་པའི་རྩེར། །
ལྔ་རིག་ཡོན་ཏན་ལོ་འབྲས་གཡུར་ཟ་བས། །
སྙན་ཚིག་བདུད་རྩིའི་གྲུ་ཆར་བབས་པ་ན། །
སྐལ་བཟང་ལྷ་རྣམས་རབ་དགའི་གླུ་དབྱངས་ལེན། །
སྙན་པའི་གྲགས་པ་རྒྱ་མཚོའི་མཐའ་རུ་སོན། །
དུལ་བའི་སྤྱོད་པས་བྱང་ཆུབ་འབའ་ཞིག་སྒྲུབ། །
ལེགས་བཤད་ཟབ་དགུས་སློབ་མའི་རེ་བ་བསྐངས་། །
མགོན་ཁྱོད་དཔག་བསམ་ལྗོན་པའི་མཚན་ཉིད་འཛིན། །
ངེས་འབྱུང་ཐུགས་ཀྱིས་སྲིད་ལ་རྒྱབ་ཀྱིས་ཕྱོགས། །
བསླབ་ལ་གུས་པས་ཀུན་སྤྱོད་ཡོངས་སུ་དག །
ཉེས་སྟོང་ཕྲ་མོ་ཙམ་ཡང་རིང་དོར་བའི། །
མགོན་ཁྱོད་པད་དཀར་ཕྲེང་བའི་དཔལ་ལ་བསྙེགས། །
7)
f
བྱམས་པའི་ཐུགས་ཀྱིས་འགྲོ་ཀུན་བུ་བཞིན་སྐྱོང༌། །
མཁྱེན་པའི་སྤྱན་གྱིས་ཤེས་བྱའི་གནས་རྣམས་གཟིགས། །
བརྩོན་འགྲུས་མཆོག་གིས་ལེ་ལོའི་གོ་སྐབས་བཅོམ། །
མགོན་ཁྱོད་འཁོར་ཚོགས་རྒྱ་མཚོའི་དབུས་ན་བརྗིད། །
ལྷར་བཅས་འགྲོ་མང་རལ་བའི་ཅོད་པན་གྱིས། །
གུས་པས་མཆོད་འོས་རིན་ཆེན་མངོན་མཐོའི་ཁྲིར། །
ཞབས་མཐིལ་གསེར་ཀྱི་འཁོར་ལོའི་མཚན་རིས་ཅན། །
བཞུགས་པ་འགྲོ་ཀུན་བསོད་ནམས་དཔྱིད་དུ་རྒྱུ། །
396



དགེ་བའི་བཤེས་ཁྱོད་གང་དུ་ཕེབས་པའི་སར། །
སྐལ་བཟང་སློབ་མར་ལེགས་བཤད་དགའ་སྟོན་སྤེལ། །
རྣམ་པ་ཐམས་ཅད་མཁྱེན་ཅིང་གཟིགས་ན་ཡང་། །
ད་དུང་ཡོན་ཏན་འཚོལ་་་རིངས་པར་གྱུར། །
མ་ལུས་རྒྱལ་བ་ཀུན་གྱི་མཁྱེན་བརྩེའི་གཏེར། །
ས་གསུམ་སྐྱེ་དགུའི་ཡོངས་ཀྱི་གཙུག་རྒྱུན་དུ། ། །
གཅིག་ཏུ་བསྡུས་ནས་གཟུགས་ཅན་བཞིན་གྱུར་པའི། །
མགོན་ཁྱོད་སྙིགས་དུས་རྒྱལ་བ་གཉིས་པར་གྲགས། །
གཞན་དག་བསྐལ་བརྒྱར་འབད་ཀྱང་བསྐྲུན་དཀའ་བའི། །
སྐད་ཅིག་རེར་ཡང་སྔོན་མེད་རླབས་ཆེན་གྱི། །
མཛད་པ་ཟད་མི་ཤེས་པར་སྟོན་པ་འདི། །
འཕགས་ཆེན་རྒྱལ་བའི་ཚུལ་ལས་གཞན་དུ་ཅི། །
ཞེས་པ་ནི་རྟོགས་བརྗོད་ཟངས་ཀྱི་མེ་ཏོག་ཅེས་བྱ་བ་ལས་བསླུ་མེད་གཏན་
གྱི་སྐྱབས་མཆོག་བཀའ་དྲིན་མཚུངས་ཟླ་མ་མཆིས་པའི་རྡོ་རྗེ་འཆང་ཆེན་པོ་ནུབ་
བྱང་མི་རིགས་སློབ་གྲྭ་ཆེན་མོར་སྤྱན་དྲངས་ཏེ་ཐུགས་བརྩེ་བ་ཆེན་པོའི་བདུད་རྩི་
ཆལ་ཆིལ་དུ་གཡོ་བཞིན་དེ་གའི་དགེ་སློབ་ཀྱིས་གཙོས་བོད་ཀྱི་མཁས་གྲུབ་བླ་སྤྲུལ་
ཆེ་ཆེ་དྲག་དྲག་རྣམས་ལ་མ་རྟོགས་ལོག་རྟོག་གི་དྲི་མ་ཡོངས་སུ་འཁྱུད་ཅིང་ལུང་
རྟོགས་ཡོན་ཏན་གྱི་མྱུ་གུ་ཐོགས་མེད་དུ་རྡོལ་བར་བྱེད་པའི་ལེགས་བཤད་འདོད་
དགུའི་ཆར་ཆེན་སྩོལ་བར་མཛད་ནས་མཁས་པའི་སྐྱེ་བོ་མཐའ་དག་གི་དབུའི་
ཅོད་པན་གྱིས་གཏུགས་པའི་མཆོད་སྡོང་དམ་པར་གྱུར་པར་བསྟོད་པའི་རབ་ཏུ་
བྱེད་པ་སྟེ་བརྒྱད་པའོ། །
397



དུས་ཕྱིས་མདོ་སྨད་ཆོས་སྡེ་ཆེན་པོ་ཞེས། །
གྲགས་པའི་རི་མོ་གསལ་བའི་བླ་བྲང་དུ། །
ཞབས་ཟུང་གསེར་གྱི་འཁོར་ལོ་བསྒྱུར་པའི་ཤུལ། །
ངོ་མཚར་འཇའ་ཚོན་འོད་ཀྱི་སྣང་བ་འཁྲིགས། །
བསམ་བཞིན་ཞིང་འདིར་སྐུ་ཡི་བཀོད་པ་ནི། །
ཉེ་བར་བསྡུ་བའི་ཕྱོགས་སུ་ཐུགས་གཞོལ་ཚེ། །
བར་སྣང་དཔའ་བོ་མཁའ་འགྲོའི་ལྷ་ཚོགས་ཀྱིས། །
བསམ་ཡས་མཆོད་པའི་མེ་ཏོག་སིལ་མས་ཁེངས། །
r?
ཐུགས་རྗེ་བདུད་རྩིའི་འོད་ཀྱི་སྣང་བ་ཅན། །
ལྔ་རིག་ཀུན་ད་མཛེས་པ་འི་གཉེན་གཅིག་པུ། །
གློ་བུར་ཞི་བའི་དབྱིངས་སུ་ནུབ་གྱུར་པས། ། །
མུན་པའི་དཔུང་གིས་ས་རྣམས་བདག་གིར་བཟུང་། །
ཟུང་འཇུག་གོ་འཕང་མངོན་དུ་མཛད་པའི་ཚུལ། །
སྲིད་པ་གསུམ་ལ་མངོན་སུམ་སྟོན་པའི་སླད། །
སྔོ་བསངས་དྲི་མ་མེད་པའི་ནམ་མཁའི་ཁྱོན། །
འཇའ་ཚོན་འོད་ཀྱིས་ཁེངས་པའི་ངོ་མཚར་འཛིན། །
རིང་ནས་ཁྱོད་ལ་བསྙེན་པའི་སྐྱེ་བོ་རྣམས། །
མྱ་ངན་ནམ་མཁའི་གླང་པོའི་རྒྱུར་བཅིངས་ཤིང༌། །
མཆི་མའི་ཆར་བ་དྲག་ཏུ་བབས་པའི་རྒྱུན། །
ས་ལ་འཁྱིལ་བར་རྒྱ་མཚོ་ཞེས་བྱར་གྲགས། །
398



ཐུབ་བསྟན་གངས་ཀྱི་རི་བོའི་སྟོད་གཡོགས་ནི། །
ཅིག་ཅར་ཉིད་དུ་ས་ལ་ལྷུང་ངོ་ཞེས། །
འཆི་མེད་ལྷ་རྣམས་སྐྲག་པའི་ཆོ་ངེ་ཡིས། །
སྤྲིན་བྲལ་ནམ་མཁའི་མཐོངས་ཀྱི་རྔ་ཆེན་རྡུང་། །
ཟབ་ཡངས་ཆུ་གཏེར་དུ་ཀཱུ་ལ་ཡི་གོས། །
བ་དན་དྲི་བཞོན་བུ་མོས་རླབས་བསྐྱོད་པའི། །
གཡུ་ཡི་ལྗོན་ཤིང་སྤུ་ལོང་གཡོ་བ་ཅན། །
དབྱིག་གི་བློ་གྲོས་མ་ཡང་རིང་ཞིག་འདར། །
མགོན་ཁྱོད་ཞི་བའི་དབྱིངས་སུ་མནལ་མཐོང་སྟེ། །
ཆ་རྫོགས་ཟླ་བ་སྐྱོ་བས་གཟིར་བ་ན། །
དེ་ཡི་རྗེས་འབྲངས་རྒྱུ་སྐར་ཕྲེང་བའི་ཚོགས། །
རང་དབང་མེད་པར་མཁའ་ལས་ལྷུང་བར་གྱུར། །
མགོན་ཁྱོད་ཆོས་སྐུ་མངོན་དུ་མཛད་པ་ནི། །
བདག་ཅག་བཏང་སྙོམས་འདུག་པར་མི་འོས་ཞེས། །
མཐོ་རིས་ལྷ་རྣམས་ཕྱག་གི་སོར་མོ་ཡིས། །
པད་དཀར་དགུང་ལ་འགྲེམ་པའི་རྩེ་དགའ་འཛིན། །
སྐྱེ་བ་སྤངས་ཀྱང་སྐྱེ་བ་ལྟར་སྟོན་ཞིང་། །
འཕོ་འགྱུར་སྤངས་ཀྱང་འཆི་འཕོའི་ཚུལ་བསྟན་པ། །
འགྲོ་བ་འདུལ་བའི་དཔག་ཡས་སྒྱུ་འཕྲུལ་མཆོག །
399



བསམ་མི་ཁྱབ་པ་འི་ངང་ཚུལ་སུ་ཡིས་རྟོགས། །
དག་པའི་ཞིང་དུ་མནལ་བའི་ཚུལ་བསྟན་ཀྱང་། །
མུ་མེད་ཞིང་དུ་མཐའ་ཀླས་གདུལ་བྱའི་དོན། །
བསྐལ་བ་མ་སྟོང་བར་དུ་ཟད་མིན་པའི། །
མགོན་ཁྱོད་རྣམ་འདྲེན་གཤིས་འདི་ངོ་མཚར་ཆེ། །
ཞེས་པ་ནི་རྟོགས་བརྗོད་ཟངས་ཀྱི་མེ་ཏོག་ཅེས་བྱ་བ་ལས་བསླུ་མེད་གཏན་
གྱི་སྐྱབས་མཆོག་བཀའ་དྲིན་མཚུངས་ཟླ་མ་མཆིས་པའི་རྡོ་རྗེ་འཆང་ཆེན་པོ་མདོ་
སྨད་ཆོས་སྡེ་ཆེན་པོ་བླ་བྲང་བཀྲ་ ཤིས་འཁྱིལ་མེར་ཤོར་ནས་སླར་ བཞེངས་ཏེ་
ཡོངས་སུ་གྲུབ་ པར་ རྟེན་འབྲེལ་ཞུ་བར་ ཕེབས་ པ་ ན། སྙུང་ གཞི་ ཅི་ ཡང་ མ་
བཞེས་པར་ཀུན་རྫོབ་སྣང་ཚུལ་དབང་བཙན་དུ་བྱས་ཏེ་གདུལ་བྱ་རྟག་འཛིན་
ཅན་རྣམས་ཆོས་ ལ་ བསྐུལ་ ཕྱིར་ དགོངས་ པ་ ཆོས་ དབྱིངས་ སུ་ ཐིམ་་ པའི་ཚུལ་
བསྟན་པ་མདོ་ཙམ་བརྗོད་པའི་རབ་ཏུ་བྱེད་པ་སྟེ་དགུ་པའོ། །
སྨྲས་པ།
གང་གི་ངོ་མཚར་མཛད་པའི་ཕུང་བོ་ཡི། །
ཕ་མཐའ་འཇལ་ལ་མངོན་ཤེས་ལྡན་རྣམས་ཀྱང་། །
ངལ་བརྒྱའི་དབུགས་ཀྱི་བརྩེགས་མ་འབྱིན་པས་ན། །
བདག་འདྲས་ཆོ་ཙམ་བརྗོད་པར་ག་ལ་ནུས། ། །
དེ་ལྟ་ན་ཡང་དད་པའི་དྲི་བཞོན་གྱིས། །
བདག་བློའི་ལྗོན་ཤིང་ལན་བརྒྱར་བསྐྱོད་པ་ལས། །
རྟོགས་བརྗོད་དྲི་བསུང་འཐུལ་བའི་མེ་ཏོག་ཕྲེང༌། །
མགྲིན་པར་བཟུང་སྟེ་དགའ་བའི་གར་བྱེད་དོ། །
4}}



དམ་པའི་མཛད་བཟང་རི་རྒྱལ་ལྷུན་པོའི་ངོས། །
སྡེབ་ལེགས་སྙན་འགྱུར་ཚིག་གི་གོམ་པའི་སྟབས་། །
བསྒྱུར་བ་ཙམ་གྱིས་མྱང་འདས་སྤོ་མཐོའི་སར། ། །
བསྙེགས་པར་ངེས་ཞེས་སྔོན་བྱོན་མཁས་རྣམས་གསུངས། །
བདག་ཀྱང་ཕྱི་མའི་ཚེ་རབས་ཐམས་ཅད་དུ། །
དལ་འབྱོར་གཤོག་རླབས་གཡོ་བའི་མཐུ་རྒྱས་ཏེ། །
བརྩེ་ལྡན་ཁྱོད་ཞབས་སྦྲང་རྩིའི་ལྕགས་ཀྱུ་ཡིས། །
ཅུང་ཙམ་གཡེལ་བ་མེད་པར་འདྲེན་གྱུར་ཅིག །
ཅེས་རབ་འབྱམས་རྒྱལ་བའི་མཁྱེན་བརྩེ་ནུས་པ་གཅིག་ཏུ་བསྡུས་པའི་ངོ་བོ།
འཛམ་གླིང་བསྟན་པའི་མངའ་བདག་མཆོག་གི་ སྤྲུལ་བའི་སྐུ་རིན་པོ་ཆེ། བསླུ་
མེད་གཏན་གྱི་སྐྱབས་མཆོག་བཀའ་དྲིན་མཚུངས་ཟླ་མ་མཆིས་པའི་རྡོ་རྗེ་འཆང་
ཆེན་པོ། མཚན་བརྗོད་པར་དཀའ་བ། དོན་གྱི་སླད་དུ་མཚན་ནས་སྨོས་ན་༧
ཚེ་ཏན་ཞབས་དྲུང་རྗེ་བཙུན་འཇིགས་མེད་རིགས་པའི་བློ་གྲོས་དཔལ་བཟང་
པོའི་ཞལ་སྔ་ནས་ཀྱི་རྟོགས་པ་ཅུང་ཟད་བརྗོད་པ་ཟངས་ཀྱི་མེ་ཏོག་ཅེས་བྱ་བ་
འདི་ནི། རབ་བྱུང་བཅུ་བདུན་པའི་ལྕགས་མོ་སྦྲུལ་གྱི་ལོའི་ས་ག་ཟླ་བའི་དཀར་
ཕྱོགས་རྫོགས་པ་གསུམ་པའི་ཉིན་དམ་པ་གང་གི་སློབ་བུའི་གྲལ་མཐའ་ཙམ་དུ་
ཚུད་ཁུལ་བྱས་པའི་རེབ་གོང་རྡོ་རྗེ་མཁར་རོམ་ཀུན་བཤད་ཀྱི་མིང་མི་ཕམ་ལང་
ཚོ་རྒྱས་པའི་བློ་གྲོས་འཇིགས་མེད་རིགས་པའི་དབང་ཕྱུག་ཏུ་འབོད་པས་འཇམ་
དཔལ་དབྱངས་ཀྱི་གནས་བྱིན་རླབས་ཅན་རི་བོ་རྩེ་ལྔའི་འདབས་ཀྱི་མགྲོན་ཁང་
བཀྲ་ཤིས་འཁྱིལ་བ་ནས་སྦྱར་བ་དགེ་ལེགས་འཕེལ་བར་གྱུར་ཅིག ། ། །
40I



ཆུང་མ།
བུ་མོ་ཡ་རབས་ཤིག་མེད་ན།
གཉེན་ཟླ་མཛངས་མ་ཞིག་ཡོད་མི་སྲིད་ལ།
གཉེན་ཟླ་མཛངས་མ་ཞིག་མེད་ན།
ཆུང་མ་གཤིས་བཟང་ཞིག་ཡོད་མི་སྲིད་པ་དང༌།
ཆུང་མ་གཤིས་བཟང་ཞིག་མེད་ན། །
བྱམས་ལྡན་ཨ་མ་ཞིག་ཀྱང་ཡོད་མི་སྲིད།
ང་ལ་ཞི་ཞིང་དུལ་བའི་ཆུང་མ་ཞིག
སྙིང་དུ་སྡུག་པའི་ཆུང་མ་ཞིག
སྨྲ་བ་ཉུང་བའི་ཆུང་མ་ཞིག
སྤྱོད་ལམ་མཛེས་པའི་ཆུང་མ་ཞིག
སྙིང་རྗེ་ཆེ་བའི་ཆུང་མ་ཞིག་ཡོད་པས།
གཟི་བརྗིད་ཀྱི་སེམས་དཔངས་རི་རབ་ལས་ཀྱང་མཐོ།
ད་ལྟ་ངེད་ཅག་རྒ་བའི་ཁུར་གྱིས་ལྕི་ཞིང་། །
གདོང་ལ་གཉེར་མའི་རི་མོ་རྣམ་པར་བཀྲ་ཡང་།
ངེད་ཅག་ལའང་གཞོན་པའི་དུས་སྐབས་ཡོད་མྱོང་བ་དང་།
རྩེད་འཇོའི་དགའ་སྟོན་ལ་ཅི་དགར་རོལ་མྱོང་བ་ཡིན།
མི་རྣམས་ཀྱིས་ང་ལ་འདི་སྐད། །
ཁྱོད་ཀྱི་གདོང་ལ་ནམ་རྒྱུན་དགའ་འཛུམ་གྱིས་
ཁེངས་འདུག་ཟེར། །
402



བདག་གིས་རྒྱུན་པར་ཁོ་ཚོར་འདི་སྐད་དུ།
ཆུང་མས་བུ་བཞིན་གཅེས་པས་དགའ་འཛུམ་གྱིས་
ཅིའི་ཕྱིར་མི་ཁེངས་ཞེས་བརྗོད།
ཁ་ཅིག་གིས་ཁྱོད་ལ་རྨས་སྐྱོན་ཕོག་ཀྱང་
འཁུན་སྒྲ་མི་སྒྲོག་པའི་རྒྱུ་མཚན་ཅི་ཡིན་ཞེས་དྲིས་པ་ལ།
ངས་ཁོ་ཚོར་འདི་ལྟར།
ཆུང་མ་འཛུམ་དམུལ་ལེར་འ གྲུམ་དུ་བཞུགས་པས་
འཁུན་སྒྲ་འབྱིན་འདོད་གཏན་ནས་མེད་ཅེས་སྨྲས་པ་ཡིན།
ངའི་ཡིད་དགའ་ཞིང་སྙེམས་པ་ཞིག་ལ།
གངས་རི་ཚར་དུ་དངར་བའི་ཡུལ་ལྗོངས་སུ།
མཛངས་མའི་ཡོན་ཏན་ལྡན་པའི་ཆུང་མ་གྲངས་
ཀྱིས་མི་ཟིན་པ་ཞིག་ཡོད་དེ།
བཅུ་དྲུག་གི་ལང་ཚོ་རྒྱས་པའི་ན་གཞོན།
ཡ་རབས་ཀྱི་ཡོན་ཏན་ལྡན་པའི་དར་མ།
བྱམས་སེམས་ཀྱི་གཤིས་ལ་གོམས་པའི་རྒན་
མོ་བཅས་ཀྱིས
རང་རང་གི་ཁྱོ་བོ་དང་མཉམ་དུ།
རང་འཁྲིའི་ལས་ལ་བརྩོན་བཞིན་འདུག
4{j3



གསེར་གྱི་གདུ་བུ།
གཅིག
ལྷ་རྩེན་བུ་མོའི་ཕ་མཐའ་ལས་ཀྱང་ཡངས་པའི་ནོར་འཛིན་ཁོར་ཡུག་ཀུན། །
མཛེས་པར་བྱས་པའི་ས་ཡི་ཕུར་བུ་ཚར་དུ་དངར་བའི་གཟི་བརྗིད་ཀྱིས། །
སྟོབས་ཀྱིས་བསྙེམས་པའི་གཉིས་འཐུང་ཁྱུ་རྣམས་ཉལ་བ་ཟིལ་གྱིས་གནོན་བྱས་
ཏེ། །
དྲེགས་པའི་ དབུ་ འཕང་ གྱེན་ དུ་ བཏེགས་ ནས་ ཉི་ ཟླའི་ རྣ་ ཆ་ འདོགས་ སྙམ་
བྱེད། །
མརྒད་གོས་སུ་བཀླུབས་པའི་ནེའུ་གསིང་གནམ་སྔོན་ས་ལ་ལྷུང་བ་བཞིན། །
སྣ་ཚོགས་འདབ་བརྒྱུའི་ཕྲེང་བ་རྒོད་པ་མཁའ་ལ་རྒྱུ་སྐར་བཀྲ་བཞིན། །
དྲི་ཞིམ་ཕྱོགས་བཞིའི་ཡུལ་ཀུན་འཐུལ་བ་མ་ལ་ཡ་ནས་བརྐུས་པ་བཞིན། །
ལྷ་དང་མི་ཡི་དགའ་ཚལ་ཀུན་གྱི་ཡོན་ཏན་གཅིག་ཏུ་བསྡུས་པ་བཞིན། །
རྦ་རླབས་ཕྲེང་བའི་མེ་ཏོག་བརྒྱ་སྟོང་ལྷན་ཅིག་བརྩེགས་པའི་ཟློས་གར་གྱིས། །
ཀུན་ནས་མྱོས་པའི་ཉལ་འགྲོས་འོད་ཀྱི་ཟེགས་མ་གཏོར་བཞིན་བཞུར་བ་ནི། །
ས་ གཞིའི་ དཔལ་ ཡོན་ ཉམས་ སུ་ མྱོང༌ སླད་ དགུ་ ཚིགས་ འཛིན་ མར་ བབས་
པའམ། །
ཡང་ན་མཁའ་འགྲོའི་འཕྲུལ་གྱིས་གསེར་ལྡན་སྐུ་རགས་བཅིངས་སམ་འཕྱང་མོ་
ཞུག །
404



དྭངས་ཤིང་དྲི་མེད་ཆུ་ཀླུང་ངོགས་སུ་ལུས་དཀར་ངང་བའི་ཁྱུ་ཚོགས་ཀྱིས། །
སྐད་སྙན་རོལ་མོ་ལེགས་པར་འཁྲོལ་ཞིང་གཤོག་ཟུང་འདབ་མ་བརྐྱངས་བྱས་
ནས། །
ཁྲུས་ཀྱི་རྩེད་འཇོར་ཅི་དགར་རོལ་བཞིན་སྒྲོ་གཤོག་སྤྲུགས་ཏེ་རྒྱུ་བ་ནི། ། །
སྟོན་དུས་ལྷ་ཡི་རྫིང་རིང་མཛེས་བྱེད་སྤྲིན་ཕུང་གཡོ་བའི་ཟླ་བོར་སྙེམས། །
གཡུ་མདོག་ ལོ་མའི་ཁུར་ གྱིས་ དུད་ པའི་ འཁྲི་ ཤིང་ གཞོན་ནུས་ལག་ བརྐྱངས་
ཏེ། །
རོ་བརྒྱ་ བཅུད་ དུ་ རྫོགས་ པའི་ འབྲས་ བུའི་ ཚོགས་ ཀུན་ གཞན་ ལ་ ངོམ་ པའི་
ཁྲོད། །
སྒྲོ་ལྡན་ དགའ་ བའི་ ཉམས་ ཀྱིས་ མགྲིན་ པ་ དཀྱོགས་ ཏེ་ སྙན་ འགྱུར་ གླུ་ ལེན་
པའི། །
ནགས་ཚལ་འདི་ཀོ་མཐོ་རིས་དགའ་ཚལ་མངོན་སུམ་ས་ལ་འཕོས་པ་བཞིན། །
དྭངས་བསིལ་ཆུ་དང་རྩྭ་ལྗང་མེ་ཏོག་ཐང་མར་བརྡལ་བའི་དགའ་ཚལ་དུ། །
རོ་ལྡན་ཟས་ལ་ངོམས་མེད་རོལ་པས་ཆོག་ཤེས་ལུས་སྟོབས་རྒྱས་གྱུར་པའི། །
རི་སྐྱེས་མ་བུ་སྐྱུ་རུ་སྡེབ་ཅིང་འཚེ་བ་མེད་པར་བག་ཕེབས་ཀྱིས། །
མཆོང་གར་རྩེན་པས་དྲི་ཟའི་བུ་མོའི་ཁེངས་པ་ཅིག་ཅར་འཕྲོག་པར་རྩོམ། །
དེ་འདྲའི་ཕུན་ཚོགས་དཔལ་གྱི་འཇའ། །
རྣམ་བཀྲའི་དབྱིག་འཛིན་སྙིང་པོ་དེར། །
བདེ་ལྡན་ནོར་གླིང་ཞེས་བྱའི་གྲོང་། །
སུམ་རྩེན་ས་ལ་འཕོས་འདྲ་ཡོད། །
405



གང་དེ ར་རྣམ་སྲས་བང་མཛོད་ལ། །
འཕྱ་བ་གསལ་བྱེད་སྣ་ཚོགས་ཐོང་། །
ཕྱུར་བུར་སྤུངས་པའི་ཚོང་ཁང་དག །
མཚོ་ལ་ཆུ་སྐྱེས་བཞད་པའི་སྤུན། །
གསེར་དངུལ་གོས་དར་གནག་ཕྱུགས་ཀུན། །
ཀླུ་རྒྱལ་མཛོད་ལས་མི་ཡུལ་དུ། ། །
གཏེར་ཁའི་ཟོལ་གྱིས་དྲངས་འདྲ་བས། །
ནོར་རྩེན་གནོང་བས་སྒྲོས་དགོ་བསྡམས། །
གྲོང་རྡལ་འདི་ཡི་བདེ་སྐྱིད་ཀྱི། །
དགེ་མཚན་རྣམ་པར་རྒྱས་པའི་བརྗིད། །
མཐོ་རིས་གནས་སུ་འཛེགས་པའི་སླད། །
གསེར་གྱི་ཐེམ་སྐས་བཙུགས་པ་འདྲ། །
མི་རིགས་རྣམ་བཞིའི་རྒྱུ་འགྲུལ་དག །
ཕྱོགས་ཀུན་ཉུལ་བའི་གོམ་སྟབས་ཀྱིས། །
ས་མོས་ཚལ་དུ་སྦྲང་རྩིའི་བུ། །
འཕུར་ལྡིང་རྩེན་པའི་གཟུགས་བརྙན་འཛིན། །
གླེང་མོལ་དཔྱིད་ཀྱི་ཕོ་ཉའི་གླུ། །
བཞད་གད་ཆུ་འཛིན་རོལ་མོའི་དབྱངས། །
ལྷན་ཅིག་སྙན་དགུར་གྲགས་པའི་སྒྲས། །
ཚངས་སྲས་རྒྱུད་མངས་དམན་སར་འ གོད། །
406



ཕྱོགས་སུ་ལྷུང་བའི་དྲི་མས་མ་གོས་སྲིད་ཇུས་རྟ་ལྗང་འོད་བཞིན་གསལ། །
སྡུག་དང་མྱ་ངན་ཟུང་གི་ཐ་སྙད་སྟོང་ཞིང་སུམ་རྩེན་གནས་ལྟར་བདེ། ། །
རབ་དགའི་གླུ་རྣམས་རྒྱུད་མངས་ལྟར་སྙན་ནོར་གླིང་གྲོང་འདི་དྲི་ཟ་ཡི། །
ཡུལ་ལྟར་སྐྱིད་ཅེས་འཛམ་གླིང་ས་ལ་གྲགས་པའི་རི་མོ་རྣམ་པར་གསལ། །
དེ་ལྟར་བསྐལ་བ་བཟང་པོའི་དུས་སུ་མཚོ་ལས་པད་མའི་སྨྱུ་གུ་དང༌། །
ཀུན་གསལ་སྒེག་མོར་སྤུད་པའི་རྒྱན་གྱུར་སྤྲིན་ལས་ཡིད་འོང་ཟླ་ཚེས་བཞིན། །
མ་ཡི་མངལ་གྱི་པད་མོ་གྲོལ་ལས་སྙིང་དུ་སྡུག་པའི་ཁྱེའུ་མོ། །
ཕ་མ་ཟུང་གཅིག་དགའ་བ་རྒྱས་བྱེད་བསོད་ནམས་ཐོབ་མོའི་དཔྱིད་དུ་ཤར། ༈
ཤ་དང་འོ་མའི་བཟའ་བཏུང་བཅུད་ཀྱིས་རྫིང་ན་གནས་པའི་ཆུ་སྐྱེས་བཞིན། །
ལེགས་པར་བསྐྱེད་བསྲིངས་ལོ་ན་བཅུ་ཡི་སྟེགས་བུར་རྐང་སེན་བཀོད་པ་ན། །
མཁུར་ཚོས་ འཆར་ ཀའི་ ཚོན་རིས་ ལ་ འཁུ་ ཟླ་ བ་ དམར་ པོའི་ མདངས་ རྒྱས་
པར། །
གྲོང་གི་མི་རྣམས་བསྔགས་པའི་འོད་ཀྱིས་ཀུ་མུད་རྩེ་དགའི་གར་ལ་འགོད། །
བྱིས་པ་འདི་ཡི་ན་ཚོད་ཕྲ་མོད་འཆི་མེད་བུ་མོའི་མཛེས་སྡུག་ཀྱང༌། །
ཞབས་ཀྱི་བགྲོད་པས་རྫི་བར་ནུས་པ་དེ་ཡི་ཡོན་ཏན་ཆ་ཤས་ཙམ། །
བརྗོད་ལ་ སྙན་ ངག་ མཁན་ པོས་ ངལ་ ཞིང་ དུབ་ པའི་ རྣམ་ འགྱུར་ ལྷུར་ལེན་
བཞིན། །
སྨྲ་བའི་ རོ་ འཛིན་ པད་ཚལ་ བརྐྱངས་ ལས་ བུང་ བའི་ དབྱངས་ཀྱིས་ སྙན་ པར་
བསྒྲགས། །
འཇིག་རྟེན་བྱེད་པོ་གསེར་མངལ་ཅན་གྱི་སོར་མོའི་འདུ་བྱེད་སྒྱུ་འཕྲུལ་གྱིས། །
407



མཛེས་ལྡན་ཆ་ཤས་ཡོངས་སུ་རྫོགས་པའི་ཟླ་བའི་བཞིན་ཅན་བུ་མོ་འདི། །
རིན་ཐང་གཞལ་དུ་མེད་པའི་གསེར་གྱི་རྡུལ་མང་བརྩེགས་པའི་ལྗོན་པ་ཞིག །
ས་སྟེང་སྐྱེ་དགུའི་ཁོང་བར་ཡ་མཚན་འཇུག་པའི་སླད་དུ་བསྐྲུན་ནམ་སྙམ། །
དཔྱིད་དུས་ མེ་ ཏོག་ གཞོན་ནུའི་ མདངས་མཛེས་ཀུན་ གྱི་ མིག་ ལ་ དཔལ་ སྟེར་
བཞིན། །
བདེ་སྐྱིད་རྫོགས་ལྡན་དུས་སུ་སྐྱེས་པའི་བྱིས་པ་ལྷ་མོ་ལྟར་སྒེག་པས། །
མཚན་མཁན་སུས་ཀྱང་བཏགས་པ་མེད་པར་བུ་མོ་བདེ་སྐྱིད་ལྷ་མོ་ཞེས། །
མིང་གི་གྲགས་པ་གསལ་བའི་འོད་སྟོང་སྲིད་པ་གསུམ་གྱི་ཁོངས་ལས་བརྒལ། །
བུ་མོ་འདི་ཀོ་ཆེར་བསྐྱེད་ཚེ། །
དེ་ཡི་ལང་ཚོའི་མཛེས་སྡུག་གིས། །
ཆོགས་ལྡན་སྙིང་ལ་གདུང་ངོ་ཞེས། །
ཀུན་གྱིས་གླེང་བའི་སྒྲ་བརྒྱ་རྒོད། །
རང་བཞིན་དྲང་བ་ཉག་ཕྲན་བཞིན། །
ལྷག་བསམ་གངས་རིའི་དུམ་བུ་བཞིན། །
བློ་གྲོས་སྲིད་པའི་སྒྲོན་མེ་བཞིན། །
སྤྱོད་ལམ་རྒྱལ་སྲས་གཞོན་ནུ་བཞིན། །
ལང་ཚོ་འཕེལ་བ་རིམ་རྩོམ་ཡང༌། །
དབང་པོ་རྣམས་ནི་ཡོངས་སུ་དུལ། །
རིགས་དང་ཆེན་པོའི་དཔལ་མཐོ་ཡང༌། །
ང་རྒྱལ་མགོ་འཕང་ཤིན་ཏུ་དམའ། །
408



ངག་གི་འཕྲུལ་ལས་ཉེར་ཕྱུང་བའི། །
དབྱངས་བདུན་རྫོགས་པའི་གླུ་གཞས་ཀྱིས། །
འགྲོ་ཀུན་རྣ་བར་དཔྱིད་འཇོ་བས། །
གཞན་གསོས་བུ་ལ་འ གྲན་གྱིས་དོགས། །
དུས་དེར་བདེ་སྐྱིད་ལྷ་མོ་ཞེས། །
མཚན་སྙན་འབར་བའི་ཨུཏུ་ཕོན། །
ཕྱོགས་ཀྱི་བུ་མོའི་རྣ་ལུང་ལ། །
རིན་ཆེན་དོ་ཤལ་བཞིན་དུ་བཀོད། །
དེ་འདྲའི་ཡོན་ཏན་བདུད་རྩི་ཡིས། །
ཕ་མའི་ཡིད་ལ་་བདེ་བྱིན་པ། །
ཆར་སྤྲིན་རྒོད་པའི་སྒྲ་དབྱངས་ཀྱིས། །
རྨ་བྱར་སྐལ་བཟང་བྱས་པ་བཞིན། །
མཛེས་བྱེད་རྒྱུན་གྱི་རིགས་ལས་གདུ་བུའི་ཕྱོགས་ལ་དྲན་འཛིན་ཤོར་བ་འདི། །
མེ་ཏོག་དྲི་བསུང་ཕྱོགས་མཐར་སྤྲོ་བར་རོལ་པའི་ལྕགས་ཀྱི་སྒྲོ་ལྡན་བཞིན། །
དེ་ཉིད་ཡལ་འདབ་ལྔ་བའི་རྩེ་མོར་ཐོབ་པར་རེ་ཞགས་འཕེན་པ་ནི། །
བསིལ་ཟེར་ཅན་གྱི་འོད་ལ་སྒུག་པའི་ཀུ་མུ་ད་དང་ཡང་དག་མཚུངས། །
བདེ་སྐྱིད་ལྷ་མོས་ཉིན་ཞག་ལོ་ཟླ་མཐར་གྱིས་འདས་པའི་དུས་ཀྱི་ཆར། །
སྙིང་གི་དབུས་སུ་ཉལ་བའི་གདུ་བུ་འཚོལ་བའི་ལས་ལ་འབད་པ་བཞིན། །
ཉིན་གུང་རྟ་ལྗང་ཟེར་གྱི་ཚ་བས་གདུང་བའི་གླང་ཆེན་པད་མཚོ་དང་། །
ཞོགས་པའི་ པད་ དཀར་ གཞོན་ ནུའི་ ཕོན་ པོས་ ཉི་ གཞོན་ འོད་ ལ་ སྙེག་ པར་
རྩོམ། །
409



གཉིས།
མཁའ་ལ་འཁྲིགས་ པའི་ཆུ་ འཛིན་ གསེབ་ལས་ ཆར་ཟིམ་ རྒྱུན་ དག་ བསྙིལ་ བ་
དང་། །
རྩི་ཤིང་མེ་ཏོག་ཚོགས་ཀྱིས་ཟིལ་བའི་མུ་ཏིག་དོག་པ་འཛིན་པའི་ཉིན། །
འཁྲི་ཤིང་གཞོན་ནུ་ཚར་དུ་དངར་བའི་ནགས་ཚལ་ཆེན་པོའི་ལྡིང་ཁང་ན། །
བྱིས་པ་རྗེས་སུ་ཁྲིད་པའི་བུད་མེད་རེ་འགའ་གྲོང་གི་ཕྱོགས་སུ་འགྲོ། །
ལ་ལས་ཡིད་ལ་འཆར་བའི་གཏམ་དག་ཕན་ཚུན་རྣ་བའི་དཔྱིད་དུ་སྒྲོག །
ཁ་ཅིག་ཚངས་དབྱངས་སྙན་པའི་གདངས་ཀྱང་ཟིལ་གྱིས་གནོན་པའི་གླུ་གཞས་
ལེན། །
ལ་ལས་ཧ་ཧའི་གད་མོའི་འབྲུག་སྒྲའི་དྲག་ཤུལ་སྐྱོ་ངལ་གཤེད་དུ་སྤྲོ། །
ཨེ་མ་བུད་མེད་ཚོགས་རྣམས་མཉེས་པ་བུང་བ་སྦྲང་རྩིས་ཚིམས་པ་འདྲ། །
སྔོ་ལྗང༌ རྩྭ་ ཡི་ མལ་ སྟོན་ བཤམས་ པར་ འདབ་ བརྒྱའི་ ཕྲེང་ བས་ མཛེས་ བྱས་
ཤིང་། །
ལང་ལིང་གཡོ་བའི་ལྗོན་ཤིང་ཕྲེང་བས་ཉམས་ལྡན་སྟོང་གི་གར་སྒྱུར་ལ། །
ལྷང་ལྷང་སྙན་པའི་སྨན་ཤར་གླུ་རྣམས་ལྷན་ཅིག་འདུས་ཤིང་ཚོགས་པ་གང༌། །
མཛེས་མཛེས་བལྟ་ན་སྡུག་པའི་སྣུམ་ཚོན་རི་མོའི་རྗེས་སུ་རྐང་པ་འཇོག །
བུད་མེད་ཚོགས་ཀྱིས་མེ་ཏོག་གཡབ་མོས་དེ་རིང་བདག་ཅིག་འབོད་པ་འདྲ། །
ཁུ་བྱུག་མྱོས་པའི་གདངས་སྙན་རྣམས་ནི་རྒྱུད་སྟོང་པི་ཝང་སྦྲེང་བ་འདྲ། །
སྔོ་ཞིང་མཛེས་པའི་ནགས་ཁྲོད་རྣམས་ནི་ལྗོན་ཤིང་བྲོ་གར་རྩེན་པ་འདྲ། ། །
ཟེར་བཞིན་གྲོང་གི་སྲང་ལ་འབྱོར་ནས་ཚོང་ཁང་རྣམས་སུ་འཛུལ་བར་རྩོམ། །
410



སྦྱིན་དཀར་ནང་ན་ཟླ་གཟུགས་ཇི་བཞིན་མཛེས་པའི་བདེ་སྐྱིད་ལྷ་མོ་ཡང་། །
མ་ཡི་ཕྱི་བཞིན་འབྲངས་ཏེ་ཚོང་ཁང་དག་ཏུ་རྐང་སེན་བཀོད་པ་ན། །
པད་མའི་མཚོ་ལས་བྱུང་བ་མ་ལགས་ཉི་མས་མ་ཕྱེ་བཞིན་རས་ཀྱི། །
ཆུ་སྐྱེས་དཔལ་ལྡན་བུ་མོ་ཁྱོད་རང་གོང་ནས་ལྷགས་ཞེས་མི་རྣམས་འདྲི། །
འཇིག་རྟེན་སྐྱེ་བོ་འདུ་ འཛིས་ དྲགས་པའི་ གྲོང་ འདིར་ཚོང་ཁང་ མཐའ་ཀླས་
པར། །
བྱིས་པ་རྣམས་ལ་ཉེ་བར་མཁོ་བའི་ཡོ་བྱད་ཡ་མཚོན་མངའ་བའི་གཏམ། །
སྔ་མོ་ཉིད་ནས་སྒྲ་འཛིན་དཔྱིད་གྱུར་གདུ་བུ་ཉོ་སྤུད་འོངས་སོ་ཞེས། །
བདེ་སྐྱིད་ལྷ་མོས་གཏམ་ལན་བདུད་རྩི་མི་རྣམས་དགའ་བའི་སྐྱེས་སུ་ཕུལ། །
ཚོང་ཁང་ནང་དུ་བག་ཡངས་དལ་གྱིས་ཉུལ་བའི་མ་བུ་གཉིས་པོ་ཡི། །
འདྲེན་བྱེད་གློག་གི་ཕྲེང་ཐག་སྣ་ཚོགས་ཚོང་ཟོང་ཕྱོགས་སུ་གཡོ་བའི་ཚེ། །
བུ་མོ་བདེ་སྐྱིད་ལྷ་མོས་དངུལ་གྱི་གདུ་བུ་འདི་ཀོ་ང་ཉིད་ལ། །
ཉོས་ཞེས་རང་གི་ཨ་མར་བརྗོད་བཞིན་སྨྲ་བའི་འབབ་སྟེགས་ངལ་བར་བྱས། །
བུ་མོས་འདོད་པའི་དངུལ་གྱི་གདུ་བུར་སྒོར་མོ་ཉིས་བརྒྱ་མཁོ་མཐོང་ཚེ། །
སེར་སྣའི་སྒྲོག་གིས་གཏོང་ཕོད་ལག་པ་དམ་པོར་བཅིངས་པའི་ཨ་མ་ཡིས། །
འདི་ནི་བྱིས་པར་འོས་པ་མིན་ཞེས་བདེ་སྐྱིད་ལྷ་མོར་བརྗོད་པ་ན། །
ཁོང་ཁྲོའི་ཆར་སྤྲིན་འཁྲིགས་པ་ལས་ནི་མཆི་མའི་ཆར་རྒྱུན་དྲག་ཏུ་བསྙིལ། །
འོད་སྣང་གཏེར་དུ་རྫོགས་པའི་ཉི་ཟེར་པད་མའི་ཚལ་ལ་འཕྲོས་པ་བཞིན། །
ཚོང་གཉེར་བུ་མོའི་བཞིན་གྱི་ཟླ་ལས་འཛུམ་དཀར་འོད་བརྒྱུ་འཕྲོ་བཞིན་དུ། །
411



གདུ་བུ་འདི་ཉིད་བུ་མོ་ཆུང་ངུའི་རྒྱུན་དུ་ཉོས་ན་ལེགས་སོ་ཞེས། ། །
སྐུལ་མའི་གཏམ་གྱི་ལྷ་ཡི་རྔ་ཆེན་ལྷག་བསམ་དབྱུ་གུས་ཡང་ཡང་བརྡུངས། །
ཨ་མའི་ཀུན་རྟོག་ལྷ་ལམ་ཡངས་པོར་བྱམས་བརྩེའི་རྒྱུ་སྐར་ཕྲེང་བཀོད་ནས། །
སྐྱོན་བྲལ་ཚངས་པའི་དབྱངས་ལྟར་སྙན་པའི་ངག་གིས་བདེ་སྐྱིད་ལྷ་མོ་ལ། །
གདུ་བུ་ཞོ་ཞེས་སྨྲ་བཞིན་སྒོར་མོ་ཚོང་གཉེར་བུ་མོར་སྤྲད་པ་ན། །
དགའ་བའི་རྩེ་དགའ་ཁོང་ནས་རྒོད་པའི་མེ་ཏོག་ཟུང་ཞིག་གདོང་དུ་བཞད། །
བུ་མོའི་ཡིད་ལ་སྲིད་འདིར་རིན་ཆེན་མང་ཡང་གངས་ཀྱི་ལྷུན་པོའི་རྩེར། །
སྟོན་གྱི་མཚན་མོའི་མཁའ་ལ་འཆར་བའི་ཉ་རྒྱུས་རི་བོང་ཅན་གྱི་འོད། །
ལྷུང་བའི་རྗེས་མཐུན་གདུ་བུ་འདི་དང་བསྐྲུན་པའི་དངོས་པོ་མེད་སྙམ་པ། །
དཔེར་ན་མཚན་གུང་རྒྱུ་སྐར་མང་ཡང་ཟླ་བའི་དོ་ཟླ་བྲལ་བ་བཞིན། །
བདེ་སྐྱིད་ལྷ་མོའི་ཡིད་དབང་སྤྲིན་ལ་དགའ་བའི་གཡུ་འབྲུག་ཞུགས་གྱུར་ཏེ། །
སྙན་འགྱུར་གླུ་ལེན་ཨ་མའི་རྗེས་ལ་གོམ་པའི་འདེགས་འཇོག་སྒྱུར་བཞིན་དུ། །
ཁྱིམ་གྱི་ཕྱོགས་སུ་བགྲོད་པ་འོད་འཕྲོ་པད་མའི་སྤྲིན་གྱི་ཁང་བཟང་ན། །
ར་ཡིག་གཉིས་པོས་དར་དིར་སྒྲོག་ཅིང་འཕུར་ལྡིང་གར་ལ་རྩེན་པ་འདྲ། །
ཁྱིམ་དུ་འབྱོར་ནས་ལག་པའི་པད་མར་གདུ་བུས་རབ་ཏུ་མཛེས་པ་དེ། །
གཞན་ལ་ངོམ་པའི་སླད་དུ་གྲོང་གི་ཕྱོགས་ཀུན་རྐང་སྟབས་སྒྱུར་བ་ནི། །
ཉལ་འགྲོའི་རྒྱུན་རྣམས་ཆབ་རོམ་སྒྲོག་གི་རྒྱུ་ལས་རྣམ་པར་གྲོལ་གྱུར་ནས། །
རླབས་ཀྱི་སྒྲ་སྙན་ལྷུང་ལྷུང་སྒྲོག་བཞིན་ཆུ་ལྷའི་ཕྱོགས་སུ་བཞུར་བའི་ཟླ། །
ཉིན་ཞག་ཕྲེང་བ་རིམ་གྱིས་འདས་པར་ཉེར་འགྲོགས་ལོ་ཟླ་མང་སོང་བས། །
412



བུ་མོ་བདེ་སྐྱིད་ལྷ་མོའི་བཅུ་དྲུག་ལང་ཚོའི་ཆ་ཤས་ཡོངས་སུ་རྫོགས། །
ལུས་ཀྱི་འཁྲི་ཤིང་ཤིན་ཏུ་མཛེས་པས་འཆི་མེད་བུ་མོ་སླེབས་པ་བཞིན། །
ཆགས་ལྡན་སྐྱེ་བོའི་འདྲེན་བྱེད་ཟུང་དེ་རྩིག་ངོས་རི་མོའི་སྤུན་དུ་བཀོད། །
ཉིན་ཞིག་བདེ་སྐྱིད་ལྷ་མོ་རྫོང་ལ་ལྟད་མོ་བལྟ་བར་འགྲོ་བའི་ཚེ། །
ཨ་མས་རང་གི་གསེར་གྱི་གདུ་བུ་ལག་པའི་རྒྱན་དུ་གཡར་བ་ན། །
རང་ཉིད་ལ་ཡང་འདི་འདྲའི་རྒྱུན་ཞིག་ཡོད་པར་གྱུར་ན་ཅི་མ་རུང་། །
སྙམ་པའི་སེམས་ཀྱི་ངང་མོ་འདུན་པའི་འཚོ་ལ་རྟག་ཏུ་རོལ་པར་བརྩོན། །
མ་འོངས་དུས་ན་ཁྱོད་ལ་རང་གི་ཁྱོ་བོས་གསེར་གྱི་གདུ་བུ་ཞིག ། །
འཇམ་མཉེན་ལག་པད་སྤུས་པའི་རྒྱན་དུ་ཉོ་བར་ངེས་ཞེས་ཨ་མ་ཡི། །
ཞལ་གྱི་ཤར་རིའི་ཕྲག་ནས་ཚིག་གི་ཟླ་བ་གཞོན་ནུ་ཤར་བའི་འོད། །
སེམས་ཀྱི་དྲི་བཟང་ཁང་པ་ར་རེག་པས་དགའ་བའི་འདབ་མ་ཟུམ་པར་གྱུར། །
ལང་ཚོའི་མེ་ཏོག་མཛེས་པས་རབ་ཏུ་སྤུད་པའི་ལུས་ཀྱི་རྫིང་བུ་ལ། །
འོད་སྣང་ཆེམ་ཆེམ་འཕྲོ་བའི་གསེར་ཀྱི་གདུ་བུའི་ཆུ་སྐྱེས་རྣམ་བཀྲ་བ། །
ཕོ་གསར་གཞོན་ནུའི་སྙིང་གི་དགའ་བ་ལྷག་པར་བསྐྱེད་པའི་ཆེད་དུའམ། །
ཡང་ན་ལེགས་བྲིས་སྨིན་ལེགས་ཚོགས་ལ་སྐྱེངས་པ་སྟེར་ཕྱིར་བཀོད་དམ་ཅི། །
མཁའ་ལ་རྩེན་པའི་སྒྲོ་ལྡན་ཚོགས་ཀྱང་ག་ཡོན་མིག་མ་ཡི་མཛེས་སྡུག་ལ། །
རབ་ཏུ་ཆགས་པ་འགོག་པར་མ་ནུས་བར་སྣང་དབྱིངས་སུ་འཕུར་བ་ནི། །།
འཇའ་ཚོན་ཆུ་གཏེ ར་སྐ་རགས་ཅན་དུ་འཁྱིལ་བར་འགྲན་པའི་མེ་ཏོག་ལ། །
སྦྲང་རྩིའི་བུ་རྣམས་ ཉམས་ ལྡན་ འཕུར་ལྡིང་གར་ལ་རོལ་བཞིན་འཁོར་ དང་
མཚུངས། །
413



དེ་ནས་རྫོང་ལ་དགའ་བྱེད་མ་དེ་གྲོགས་དང་ལྷན་ཅིག་འབྱོར་བ་ན། །
འདོད་ལྡན་མིག་གི་ལྕགས་ཀྱུས་ཉེར་བཟུང་སྙིང་གི་ཁུང་བུར་ཞུགས་གྱུར་ཏེ། །
ཨེ་མ་དེ་རིང་རྒྱུ་སྐར་ཁྲོད་དུ་ཀུ་མུད་གཉེན་ལྟར་ཡིད་འོང་ཞིག །
ཕེབས་པ་འདི་ཀོ་གང་དང་སུ་ཞེས་ཕན་ཚུན་འདྲི་བའི་རོ་འཛིན་གཡོ། །
རྐེད་མེད་མ་ཡི་རོལ་སྒེག་ཟུར་མིག་རྡོ་རྗེའི་ཟེགས་མ་འཁྱུག་ཙམ་གྱིས། །
ཕོ་གསར་དོན་གྲུབ་རྒྱ་མཚོའི་ཡིད་ཀྱི་བརྟན་ང་་དབང་མེད་འཕྲོག་གྱུར་ཏེ། ། །
སྙིང་ལ་ འབབ་ པའི་ འ ཇམ་སྙན་ གཏམ་ བཟང་ རོལ་ མོ་ འཁྲོའ་་ བའི་ སྐབས་ ཕྱེ་
ནས། །
མཇུག་མཐར་ ཁང༌ བཟང་ བ་ གམ་ ཅན་ དུ་ ཁྲིད་ ནས་ རྩེད་ འཇོའི་ དཔལ་ ལ་
རོལ། །
ཁྱོད་དང་བྲལ་ཚེ་བདག་གི་འཚོ་བ་དོན་མེད་ལྗོན་ཤིང་རྒྱས་པ་ཡི། །
རྩ་བ་ཆད་ན་ཡལ་ག་ལོ་མ་འཕེལ་བ་མེད་པའི་ཟླ་བོར་འཁུམས། །
དེ་ཕྱིར་འུ་ཅག་ཚེ་གུང་མི་འགྱུར་གཏན་གྱི་གྲོགས་སུ་སྡེབ་པ་ལ། །
ཁྱོད་ཀྱིས་ འཐད་ པའི་ རྣམ་ འགྱུར་ སྟོན་ ཞེས་ དོན་ གྲུབ་ རྒྱ་ མཚོའི་ ངག་ ལས་
ཐལ། །
ཀ་ཡེ་གསར་དུ་འདྲིས་པའི་གྲོགས། །
ཁ་ནས་སྙིང་གཏམ་མེ་ཏོག་འབུམ། །
ག་ལེར་གཏོར་བའི་བསུང་ཞིམ་གྱིས། །
ང་ཡི་དྲན་འཛིན་མྱོས་པར་གྱུར། །
414



ཁྱོད་ཞལ་ཏི་སེ་རི་སུལ་ནས། །
བདེན་ཚིག་གངྒཱ་འབབ་པའི་རྒྱུན། །
ཧུབ་ཀྱིས་འདྲེན་པ་ང་ཡི་བློ། །
ཆར་སྤྲིན་ནག་པོ་འཐབ་པ་བཞིན། །
བུད་མེད་རྣམས་ནི་གཞན་དག་གི། །
རྗེས་སུ་བག་མར་འགྲོ་བ་ནི། །
འཇིག་རྟེན་ཆོས་ཉིད་ཡིན་ཙ་ན། །
དེ་ནི་སུ་ཞིག་བཟློག་པར་ནུས། །
ན་ཆུང་བདག་ཀྱང་ཁྱོད་ཀྱིས་ནི། །
བསོད་ནམས་བགོ་སྐལ་བཟུང་བ་ན། །
ལུས་སེམས་དགའ་བས་འདར་གྱུར་པ། །
ཆུ་ནང་གཡོ་བའི་ཟླ་གཟུགས་བཞིན། །
དེ་སྐད་སོ་ཕྲེང་སྤྲིན་ཀློང་ནས། །
གཏམ་སྙན་དབྱར་སྐྱེས་རྒོད་པའི་སྒྲ། །
ཕྱོགས་ཀྱི་ཡན་ལག་མཆོག་ལྡན་མའི། །
རྣ་ལུང་སྤུད་པའི་རྒྱུན་དུ་བྱིན། །
བདེ་སྐྱིད་ལྷ་མོའི་སྙིང་གི་གཏམ། །
ཕོ་གསར་དོན་གྲུབ་རྒྱ་མཚོ་ཡི། །
སྙིང་ལ་བསི་་བའི་དོ་ཤལ་དང་། ，
སྤྱི་བོར་མཛེས་པའི་ཅོད་པན་གྱུར། །
415



རི་རབ་ལྷུན་པོ་གླིང་བཞི་དང༌། །
ཉི་ཟླ་ཟུང་ནི་ནམ་མཁའི་རྒྱུན། །
དེ་བཞིན་བདེ་སྐྱིད་ལྷ་མོ་ནི། །
དོན་གྲུབ་སྙིང་གི་ཐིག་ལེར་གྱུར། །
མཛའ་བ་གསར་བའི་སྦྲང་རྩིའི་ཁུར། །
འཛིན་པའི་མེ་ཏོག་ཟས་ཅན་དག ། །
ཕོ་མོ་ཡིད་ཀྱི་པད་ཚལ་ན། །
ཕྱོགས་སུ་སྙན་པའི་སྤྲིང་ཡིག་རྒོད། །
ངོ་ཚའི་ཉི་མ་ནུབ་པ་དང་། །
ཡིད་གཉིས་མཐུན་པའི་ཟླ་གཟུགས་ཤར། །
ཆ་མེད་པད་མོ་ཟུམ་པ་དང་། །
ལྷན་ཅིག་བརྩེ་བའི་ཀུན་ད་རྒྱས། །
དེ་ནས་རྫོང་གི་སྐྱེད་མོས་ཚལ་ཡངས་སུ། །
དགའ་བའི་འཛུམ་གྱིས་རྐང་སྟབས་བསྒྱུར་བ་ན། །
ཕུ་ཆུའི་རྒྱུན་དག་ལྷུང་ལྷུང་སྒྲ་སྒྲོག་པས། །
ཁྱོད་གཉིས་ཕེབས་པ་བཟང་ཞེས་སྨྲ་བ་བཞིན། །
མེ་ཏོག་འབྲས་མང་ལྗོན་པའི་ཁང་བཟང་ན། །
སྤུ་སྡུག་བྱ་རྣམས་བདེ་བར་རྒྱུ་བྱེད་ཅིང༌། །
རྐང་དྲུག་ལྡན་རྣམས་སྙན་པའི་གླུ་ལེན་པས། །
ཁྱོད་གཉིས་ཤིན་ཏུ་སྐྱིད་ཅེས་ཁམས་བཟང་འདི། །
416



ཁོ་གཉིས་མེ་ཏོག་དྲ་བས་ཁེབས་པ་ཡི། །
ནེའུ་གསིང་སྟན་ལ་བདེ་བར་འཁོད་པའི་ཚེ། །
མཛའ་བའི་གསང་གཏམ་གླེང་བར་ཉན་འདོད་པའི། །
འདབ་ཆགས་ཡོད་དོ་ཅོག་གིས་ངག་སྒོ་བསྡམས། །
དམའ་བའི་ས་ན་མཛའ་མཐུན་ཕོ་མོ་གཉིས། །
ཡོད་དོ་ཟེར་བཞིན་འཆི་མེད་གཞོན་ནུ་ཀུན། །
ནམ་མཁའི་མཐོངས་སུ་བབས་ནས་སྤྲིན་དཀར་གྱི། །
ཡོལ་བའི་ཕག་ནས་ལན་བརྒྱར་ལྟ་བར་བྱེད། །
གསུམ།
འཆི་མེད་བཟོ་བོའི་སོར་རྩེ་ལས། །
འཁྲུངས་པའི་རྗེས་མཐུན་བསམ་གླིང་རྫོང༌། །
བ་གམ་རྒོད་པའི་ཁང་པ་རྣམས། །
མཁའ་ལ་བསྙེགས་པའི་བྲག་རི་བཞིན། །
ཕྱོགས་བཞིར་དྲ་བ་བསྣོལ་བའི་ལམ། །
རི་མོ་མཁས་པའི་པིར་རྩེ་ཡིས། །
རབ་དཀར་ཤོག་བུའི་ངོས་ཡངས་ང་ར། །
བྲིས་པ་ལྟ་བུའི་གཟུགས་བརྙན་འཛིན། །
ཚེ་ཆུང་རླངས་འཁོར་ཕར་ཚུར་ལ། །
ལྡིར་སྒྲའི་སེལ་སྙན་འཁྲོལ་བའི་མོད། །
འ གྲོ་འོང་ཟློས་གར་བྱེད་པ་ཡིས། །
མགྱོགས་འགྲོའི་བང་རྩལ་འཕྲོག་པར་རྩོམ། །
417



རྐང་འཐུང་ལོ་འདབ་གོས་བཀླུབས་ཤིང༌། །
མེ་ཏོག་ཕྲེང་བས་ཐོད་མཛེས་པ། །
འབྲས་བུའི་རྣ་རྒྱན་འཆང་བ་ཡི། །
ཁོར་ཡུག་ལྗོན་པའི་ཚལ་ཀུན་མཛེས། །
ལྗོན་པའི་ཚལ་དེའི་ཉེ་འདབས་སུ། །
རྫོང་གི་མི་དམངས་དངུལ་ཁང་ནི། །
པེ་ཅིན་གྲོང་གི་ཐོག་ཁང་ཞིག །
ས་འ དི ར་བྲོས་ནས་འོངས་པ་བཞིན། །
ལས་སྒྲུབ་ཁང་དུ་མི་ཚོགས་ཀྱི། །
འདུ་ལོང་རྣམ་པར་འཁྲིགས་པ་ནི། །
དྲི་བཞོན་ཤུགས་ཀྱིས་ཉེར་བསྐྱོད་པའི། །
མཚོ་ལས་རྦ་རླབས་འཕྱུར་བའི་ཟླ། །
དེ་གའི་བལྟ་ན་ཉམས་དགའི་ཁང་བཟང་ཆེར། །
དོན་གྲུབ་རྒྱ་མཚོའི་སོར་མོའི་འདུ་བྱེད་ཀྱིས། །
སྒོར་མོ་གྲངས་སུ་འདྲེན་པའི་རྩལ་མཐོང་ནས། །
ལྟ་དབང་ངལ་བའི་དབུགས་ཀྱི་བརྩེགས་མ་འདོན། །
ཕོ་གསར་བཞིན་རས་ཟླ་བའི་དཀྱིལ་འཁོར་བཞིན། །
ཆུ་སྐྱེས་པད་མ་འདབ་ཕྲེང་འཛུམ་པར་བྱེད། ། །
མཐོང་བྱེད་སྤུན་ཟུང་གཡོ་བའི་རྣམ་འཕྲུལ་ལྟར། །
ར་ཡིག་གཉིས་པ་རྩེན་པའི་ཆ་བྱད་མཛེས། །
418



གནག་སྣུམ་དཀྱུས་རིང་སྨིན་མ་འཁྱོག་པོ་བཞིན། །
དབང་པོའི་གཞུ་རིས་འཁྱིལ་བའི་ཟོལ་གྱིས་བཀྲ། །
ཐུན་མཚམས་སྤྲིན་གྱིས་མཁའ་ལ་འཁྱུད་པ་བཞིན། ། །
མཁུར་མཚོས་དམར་པོས་འགྲོམ་པར་སྐལ་བཟང་བྱས། །
སྟོབས་ཆེན་གྱད་ཀྱི་བརྟུལ་ཞུགས་རབ་རྫོགས་པའི། །
གཟུགས་རིང་ཕོ་གསར་དོན་གྲུབ་རྒྱ་མཚོ་ནི། །
རི་དྭགས་དབུས་ན་བརྗིད་པའི་སེང་གེ་དང་། །
མཚུངས་ཀྱི་རིགས་མཐུན་གཞན་པ་སྲིད་ན་དཀོན། །
ཕོ་གསར་དེ་ལ་བློ་གྲོས་གསལ་ལྡན་པ། །
ཉིན་བྱེད་བརྒྱ་ཕྲག་ལྷན་ཅིག་བརྩེགས་པ་དང་། ། །
རེ་ཞིག་མཚུངས་མོད་དེ་འདྲའི་དངོས་པོ་གཞན། །
གལ་ཏེ་མཆིས་ན་དེ་ཡི་དཔེ་ཟླར་འོས། །
ཞི་དུལ་སྤྱོད་པས་སྐྱེ་བོ་རྣམས་ཀྱི་ཡིད། །
ཀུན་དགའི་དཔལ་ལ་རྟག་ཏུ་སྦྱོར་བྱེད་ཅིང་། །
རང་འཁྲིའི་ལས་ལ་སྐད་ཅིག་མི་གཡེལ་བར། །
ཀུན་དང་མཐུན་པའི་སྤྱོད་ལམ་རྨད་དུ་བྱུང་། །
ཤིན་ཏུ་ཆུང་ངོ་གཞན་གྱི་ཕུན་ཚོགས་ལ། །
མི་བཟོད་སེམས་པ་ཁོང་ནས་འཁྲུག་བློ་དང་། །
གྱ་ནོམ་ནོར་དང་ལོངས་སྤྱོད་བང་མཛོད་ལ། །
སྲེད་པ་དྲག་ཏུ་འབར་བའི་འདོད་པ་ཡང་། །
419



དེ་ཕྱིར་སྐྱེ་བོའི་ཚོགས་ཀྱི་མཆུ་སྒྲོས་ཏ་མ་འ་་ཡི་གདེངས་ཀ་ནས། །
པོ་གསར་གང་དེར་བསྟོད་ཅིང་བསྔགས་པའི་དབྱར་རྔ་དལ་གྱིས་རྒོད་པ་ན། །
དེ་ཡི་ཕ་མ་གཉིས་ཀྱི་ཡིད་དབང་རྨ་བྱ་གྲགས་པའི་མདངས་མཚར་ཀུན། །
དགའ་དང་སྤྲོ་བ་འབུམ་གྱིས་མྱོས་པའི་ཟློས་གར་ཅི་ཡང་སྒྱུར་བར་བྱེད། །
ཕོ་གསར་གང་དེའི་ལུས་ཀྱི་མཚར་སྡུག་ཕོ་མོ་ཀུན་གྱི་མིག་ངོར་འབབ། །
ཁེངས་དང་དྲེགས་པ་ཡོངས་སུ་བཏང་ལ་ཞི་དུལ་སྤྱོད་པ་ཡིད་ལ་འབབ། །
རྫུན་དང་ཕྲ་མའི་ཚིག་གིས་སྟོང་ཞིང་ཀུན་མཐུན་གཏམ་ཚིག་རྣ་བར་འབབ། །
ཅི་ བྱས་ ལས་ ཀུན་ བརྩོན་ པས་ བསྒྲུབ་ ལ་ དུས་ ཀུན་ སེམས་ ཆུང་ གནས་ སུ་
འབང༌། །
དགུ་ཚིགས་ སྐུ་ རགས་ བཅིངས་ པའི་ མཁའ་ ལ་ སྐར་ མའི་ ཚོགས་ ཀྱིས་ ཟླ་ བ་
དང་། །
བཀྲ་ཤིས་གཡང་དུ་ཆགས་པའི་ས་ལ་གསེར་རིའི་ཕྲེང་བས་ལྷུན་པོ་བཞིན། །
འཕྱོར་སྒེག་ རི་ དྭགས་མིག་ ཅན་ དག་ གིས་ ཕོ་ གསར་ གང་ ཉིད་ ཡོངས་ བསྐོར་
ཏེ། ། །
རང་རང་ཁྱོ་བོར་འགུགས་པའི་སླད་དུ་སྒྱུ་མའི་ཐབས་ཀྱི་རོལ་རྩེད་སྟོན། །
བདེ་སྐྱིད་ལྷ་མོ་འདི་ཡོད་བཞིན། །
སྨིན་ལེགས་གཞན་གྱིས་ཅི་བྱ་ཞེས། །
བརྗོད་པའི་གླང་ཆེན་སྣ་ཞགས་ཀྱིས། ། །
གཞན་ཡིད་པད་རྫིང་རྙོག་པར་བྱས། །
ལུས་ཕྲ་གཞན་རྣམས་མ་དགའ་བའི། །
420



ཆར་སྤྲིན་སྟུག་པོ་འཁྲིགས་པ་འ:ས། །
དམོད་པའི་འབྲུག་གི་སྒྲ་གྲགས་པས། །
གནམ་ས་དག་ཀྱང་གཡོ་བར་བྱེད། །
ཉི་མ་ནུབ་ཀྱི་ས་འཛིན་རྩེར། །
ལྷུང་བའི་འོད་ཀྱི་ཡན་ལག་ཀུན། །
ས་གཞིའི་མཐིལ་ལ་བརྐྱངས་པའི་ཚེ། །
དོན་གྲུབ་རྒྱ་མཚོ་ཁྱིམ་དུ་བཞུད། །
པ་མས་ངོ་འཛུམ་གནག་བྱས་ཏེ། །
ཁྱོད་ལ་གཉེན་ཟླ་ཡོད་མེད་ཅེས། །
འདི་བའི་ཚིག་གི་མདའ་འ ཐངས་པས། །
བུ་ཡི་སྒྲ་འཛིན་འབིགས་པར་བྱས། །
ནོར་གླིང་གྲོང་གི་བུ་མོ་ཞིག ། །
མཛའ་བའི་གྲོགས་སུ་ཁུགས་སོ་ཞེས། །
གཞོན་ནུའི་ངག་གི་གླིང་བུ་མཆོག །
ཕ་མ་དག་གི་རྣ་བར་བསྒྱུར། །
ཉིན་ཞིག་བུ་མོ་ཁྱིམ་བསུས་ཏེ། །
ཕ་མ་ཟུང་ལ་སྟོན་དགོས་ཞེས། །
བཀའ་བཙན་གསེར་གྱི་ལྷུན་པོ་ཡིས། །
གཞོན་ནུའི་སྤྱི་བོར་ནོན་པར་མཛད། །
དེ་ནས་དགོང་ཟས་ལོངས་སྤྱད་རྗེས། །
421



བདེ་བའི་མལ་དུ་ཉལ་བའི་ཚེ། །
དཀར་གསལ་ཟླ་བ་མཐོང་དང་ལྷན། །
མཛེས་མ་དྲན་པའི་ཀུནྡ་རྒྱས། །
འཆི་བར་འགྱུར་བའི་སྒྲ་མི་སྙན། །
ཐོས་འཛིན་བུ་གར་མ་ཞུགས་ཀྱང༌། །
ཤུགས་རིང་དབུགས་ཀྱིས་མཚན་མོའི་ཐུན། །
སྐྱེལ་ལ་མྱ་ངན་རྣམ་འགྱུར་འཛིན། །
བཞི།
ཡུལ་ གྱིས་ བསྐལ་ པའི་ གནས་ ནས་ བལྟས་ ཀྱང་ ནོར་ གླིང་ གྲོང་ ཚོ་ ལྷང་ ངེར་
མཐོང༌། ། །
གཡས་ཀྱི་རི་རྣམས་ལག་ལྡན་ནོར་བུའི་མྱོས་བུམ་མངོན་པར་རྒྱས་པའི་སྤུན། །
གཡོན་གྱི་རི་བོའི་ཚོགས་ཀུན་བསྟར་བ་བློན་ཆེན་འགྱིང་བའི་ཟོལ་དུ་རྫུ། །
མདུན་གྱི་རི་བོའི་ངོས་ཡངས་དག་ལ་བཀྲ་ཤིས་རི་མོ་རྣམ་པར་བཀྲ། །
རྒྱབ་ཀྱི་རི་རྣམས་ལྷ་རྫས་སྲིད་དུ་བརྐྱངས་པ་འཕུར་ལྡིང་རྩེན་འདྲ་བའི། །
ཡོན་ཏན་མཐོང་ནས་ལྷ་རྣམས་ངོ་མཚར་ཅ་ཅོ་འབྲུག་སྒྲའི་ཟོལ་གྱིས་སྒྲོག །
སྣ་ ཚོགས་ རིན་ ཆེན་ གཏེར་ གྱིས་ ཕྱུག་ པའི་ སྣུམ་ བག་ ཅི་ ཡང་ འཛིན་ པའི་
དཔལ་། །
རང་ལ་ཐོབ་ན་ཅི་མ་རུང་ཞེས་རྣམ་སྲས་ཞལ་ལ་མཆུ་ཞག་འཁོར། །
སྔོ་བསངས་ནམ་མཁའི་དཀྱིལ་འཁོར་ཡངས་པོ་ཉིན་བྱེད་དྲོད་ཀྱིས་བཞུས་པའི་
ཚོན། །
422



ཐང་ལ་ ལྷུང་ བ་ གཡུ་ འབྲུག་ གཟུགས་ ཀྱིས་ ས་ གཞིའི་ མཐིལ་ དུ་ བབས་ འདྲ་
བའི། །
བསིལ་དྭངས་ཡན་ལག་བརྒྱུད་ཀྱི་ཡོན་ཏན་རྫོགས་པའི་ཆུ་དང་ཆུ་ཀླུང་གིས། །
ཉར་མའི་ ཟེགས་ མ་ ལན་ བརྒྱུར་ ཐོར་ བས་ རྒྱུ་ སྐར་ བཞིན་ རས་ འཛིན་ པར་
བྱེད ། ། །
ལྷུང་ ལྷུང་ དལ་ གྱིས་ རྒྱ་ མཚོའི་ གོས་ ཅན་ སྐ་ རགས་ སྤྲུལ་ ནས་ འབབ་ པའི་
ངོགས། །
ངུར་བ་རྣམས་ཀྱིས་མགྲིན་པའི་རྫ་རྔ་རྡུང་བ་རྣ་བའི་དཔལ་དུ་འཇེབས། །
གསེར་མིག་བྱེ་བ་ཕྲག་བརྒྱས་རང་རང་རྩལ་ཀུན་གཞན་ལ་ངོམ་པའི་སླད། །
འཁྱུག་གར་རྩེན་ པས་ ནམ་ མཁའི་ གློག་ ཀྱང༌ ཆུ་ ཐིགས་ ཕྲ་ མོའི་ མཛའ་ བོར་
སྡེབ། །
ན་བུན་དོ་ཤལ་སྐེད་བཅིངས་ཤིང་། །
འཁྲི་ཤིང་སྨིན་ལེགས་འདོད་པའི་གར། །
སྒྱུར་བའི་ཁྱོད་ཀྱི་གྲོང་བརྡལ་ནས། །
འཕྱུར་བའི་དུད་པས་མཁའ་དབྱིངས་བཟུང་། །
ཞོགས་རླུང་བསིལ་བར་ལྡང་བའི་དུས། །
ཆུ་ལེན་བུ་མོའི་གོམ་སྟབས་ཀྱིས། །
ངང་བའི་འགྲོས་ཀྱང་ཕམ་བྱེད་བཞིན། །་
རང་རང་ཁྱིམ་གྱི་ཕྱོགས་སུ་འགྲོ། }
གཡང་དཀར་ལུག་གི་ཁྱུ་རྣམས་ཀྱང་། །
423



གངས་རི་དུམ་བུར་ཆད་པ་བཞིན། །
ནེའུ་གསིང་ཚལ་ལ་ཕྱོགས་པ་ནི། །
སྟོན་གྱི་སྤྲིན་དཀར་གཡོ་བ་བཞིན། །
དུས་དེ ར་པ་དེ་སྐྱིད་ལྷ་མོ་དང༌། །
ཕ་མ་ལྷན་ཅིག་བག་ཕེབས་ངང་། །
ཞོགས་ཟས་སྦྲང་རྩིའི་རོ་མངར་ལ། །
ངོམས་མེད་ཡུད་ཀྱིས་རོལ་བར་རྩོམ། །
དུས་དེར་གཉེན་ཟླ་བཙལ་ལོ་ཞེས། །
བུ་མོས་གསང་གཏམ་དྲི་ཟའི་གླུ། །
ཕ་མ་དག་གི་སྙན་དབང་ལ། །
ཤུབ་བུའི་ཚུལ་གྱིས་སྨྲ་བར་མཛད། །
ཕ་མ་ཟུང་གཅིག་ངོ་མ་ཚར་ནས། །
གཉེར་མའི་བཞིན་གྱི་མིག་གཉིས་པོ། །
འབྱེད་འཛུམ་མེད་པར་བགྲད་པ་ནི། །
རི་མོར་བྲིས་པའི་གཟུགས་དང་མཚུངས། །
བུ་མོ་ཁོང་འཛུམ་འཆོར་བཞིན་དུ། །
གཉེན་ཟླའི་ཚུལ་རྣམས་བརྗོད་པ་ནི། །
སྦྲང་རྩིས་མྱོས་པའི་རྐང་དྲུག་པས། །
དར་དིར་སྒྲོག་ལ་འགྲན་དང་མཚུངས། །
བུ་མོ་ཁྱོད་ཉིད་ན་ཚོད་མི་ཕྲ་བས། །
424



གཉེན་ཟླ་བཙལ་བའི་གཏམ་དེ་ཐོས་པ་ན། །
ངེད་ཅག་ཕ་མ་རབ་ཏུ་དགའ་བའི་སེམས། །
དབུལ་བོ་ནོར་ལ་ཕྲད་པས་མཚོན་ནུས་མིན། །
དེ་ལྟ་ན་ཡང་ནོར་གྱིས་ཕོངས་པ་ཡི། །
རིག་གནས་པ་དང་ལས་བྱེད་དཀྱུས་མ་དག །
མཛའ་བའི་གྲོགས་སུ་སྦྲན་ན་དུས་ཀྱི་མཐར། །
སྡུག་བསྔལ་རྒྱུ་མཚོའི་ཀློང་དུ་ལྟུང་བར་འགྱུར། །
དེང་འདིར་རྒྱུ་ནོར་ལོངས་སྤྱོད་ཀྱིས་དབུལ་ན། །
ན་ཟླའི་གྲས་སུ་ངོ་ཐང་ཤིན་ཏུ་ཆུང་། །
བདེ་སྐྱིད་འཚོ་བ་མིང་གི་ལྷག་མར་འགྱུར། །
དེ་ཕྱིར་ཚོང་པ་ཕྱུག་པོ་འཚོལ་བར་འོས། །
ནོར་དང་སྒོར་མོའི་མཛོད་ལ་དབང་བསྒྱུར་པའི། །
ཚོང་བ་གཏན་གྱི་གྲོགས་སུ་ཁུགས་པ་ན། །
གོས་རྒྱུན་རིན་ཆེན་དུ་མས་སྤྲས་བྱས་ཏེ། །
ཁྱོད་ཀྱང་འཆི་མེད་ལུས་ཕྲའི་དགུ་ཟླར་འགྱུར། །
རྒྱུ་ནོར་ཡོད་ན་ཀུན་གྱིས་བཀུར་བའི་གནས། །
འབྱོར་བ་ལྷ་ཡི་དཔལ་འདྲར་སྐྱེ་བོས་བསྟོད། །
ཆེ་ཆུང་དཔོན་པོ་ཀུན་གྱིས་ཚད་མར་འཛིན། །
བླ་མ་སྤྲུལ་སྐུ་རྣམས་ཀྱིས་རྒྱབ་རྟེན་བྱེད། །
རྒྱུ་ནོར་མེད་པའི་ལས་བྱེད་དཀྱུས་མ་དང་། །
425



རིག་གནས་མཁན་དགུ་བཞི་མདོའི་སྤྲང་པོ་བཞིན། །
ཕྱི་ནང་གང་གི་གྲལ་དུ་མི་ཆུད་ཅིང༌། །
ཀུན་གྱིས་སྤོང་ཞིང་འཕྱ་བའི་གནས་སུ་འདྲེན། །
ནོར་ལྡན་དོན་རྣམས་ཚེགས་མེད་འགྲུབ་པ་ནི། །
ཡིད་བཞིན་ནོར་ལས་འདོད་རྒུའི་ཆར་རྒྱུན་བཞིན། །
སྐྱེ་བོའི་ཚོགས་ཀྱང་མ་བསྡུས་གྲོགས་བྱེད་པ། །
ཡིད་འོང་མཚོ་ལ་ངང་མོ་འདུ་བ་བཞིན། །
ནོར་མེད་སྐྱེ་བོས་ཕན་པའི་ཚིག་སྨྲ་ཡང་། །
ཉན་མཁན་མེད་ལ་ཀུན་གྱིས་འཆལ་བར་བརྩི། །
ཡིན་ལུགས་ཐོག་ཏུ་བབ་པར་གྱུར་ན་ཡང་། །
ད་དུང་དམོད་པའི་གནམ་ལྕགས་འཕེན་པ་མང་། །
ནོར་ལྡན་མི་གཤིས་ཤིན་ཏུ་རྩུབ་ན་ཡང་། །
སྒམ་པོར་འཛིན་ཞིང་དེ་ཡི་ངག་ལ་ཉན། །
ཉེས་པའི་འདམ་དུ་བྱིང་བའི་དུས་ཀྱི་ཚེ། །
ད་དུང་གུས་པས་འདུད་ཅིང་བསྔགས་པ་མང༌། །
ནོར་མེད་རིགས་དང་ཡོན་ཏན་མཐོ་ན་ཡང་། །
སྨད་པའི་མཛུབ་ཆུང་བག་མེད་སྟོན་བཞིན་དུ། ། །
མཛའ་བཤེས་གཉེན་འདུན་དག་གིས་འདོར་བ་དང༌། །
ཀུན་གྱི་མཐར་ལྷུང་གྲལ་ཡང་འོག་ཏུ་ལུས། །
ནོར་གྱིས་ཕྱུག་པའི་མི་ལ་སྐྱོན་མང་ཞིང༌། །
426



རིགས་ངན་ཡོན་ཏན་མེད་ལ་རྨོངས་ན་ཡང་། །
ཀུན་གྱིས་བསྔགས་པའི་མེ་ཏོག་ཐོར་དང་ལྷན།
དེ་ཡི་རྗེས་སུ་ཁྱི་བཞིན་འབྲང་བར་བརྩོན། །
དེ་ཕྱིར་ཁྱོད་ཀྱང་ནོར་ལྡན་ཚོང་བ་ཞིག །
གཉེན་ཟླར་འགུགས་པར་བསྐུལ་བ་ཡིན་ནོ་ཞེས། །
ཨ་མའི་ཞལ་རས་སྤྲིན་གྱི་མེ་ཏོག་ལས། །
ཤ་ཚའི་གཏམ་གྱི་ཆུ་ཐིགས་ཐོར་བར་བྱས། །
དེ་ལྟར་མ་ཡི་མཆུ་སྒྲོས་ལས། །
བུ་མོའི་ཡིད་ཀྱི་རྩིག་ངོས་ལ། །
ཐབས་མཁས་པར་གྱི་རྩེ་མོ་ཡིས། །
ཚོང་པའི་རི་མོ་འ བྲི་བར་བྱས། །
དེ་ལྟ་ན་ཡང་བུ་མོ་ཡི། །
དྲན་འཛིན་ཤེལ་གྱི་མེ་ལོང་ངོས། །
དོན་གྲུབ་རྒྱ་མཚོའི་གཟུགས་བརྙན་ནི། །
གསལ་ལ་མ་འདྲེས་རྫོགས་པར་ཤར། །
མ་ཡི་བློ་ངན་བུད་ཤིང་བསྲེག་སླད་དགའ་བྲལ་རྣམ་འགྱུར་མེ་སྦར་ནས། །
བྱམས་དང་སྙིང་རྗེ་མེད་པར་གྱུར་ན་རྒྱུ་ནོར་ཁོ་ནས་མི་ཕན་ཏེ། །
ནོར་ལྡན་དག་གིས་ཆུང་མ་སྤངས་ཏེ་མཛེས་མ་གཞན་དག་ལོངས་སྤྱོད་པའི། །
གདུང་བ་འདི་འདྲ་བཟོད་པར་དཀའ་ཞེས་བུ་མོས་ཨ་མར་རྗོད་་པར་བྱེད །
ཨ་མའི་ངག་གི་སྒོ་ལས་ཐལ་བའི་ཚིག་ཕྲེང་གཏུམ་མོའི་མེ་ཚོགས་ཀྱིས། །
427



ཚིག་པར་མ་ནུས་གཞོན་ནུ་མ་ཡི་མཛའ་བ་གསར་བའི་རས་ཀྱི་གོས། །
དོན་གྲུབ་རྒྱ་མཚོའི་ལུས་པོ་མཛེས་པའི་རྒྱུན་དུ་བཟུང་བའི་ཡོན་ཏན་ལྕི། །
ཞག་ལྡན་མ་ཡིས་ངལ་མེད་འ དེགས་པ་འདི་ཀོ་ཨེ་མ་ངོ་མཚར་ཆེ། །
ལུས་ཕྲ་མ་ཁྱོད་ལེགས་ཉེས་བླང་དོར་འཁྲུལ་བ་སྤུ་ཙམ་མེད་ཁོ་ནས། །
ཚངས་པའི་བུ་མོ་གཞན་ཡིད་འཕྲོག་མའི་རྗེས་སུ་རྐང་པ་འཇོག་མིན་ཏེ། །
གནག་སྣུམ་སྐྲ་ཡིས་ལུས་སྟོད་ཁེབས་ཤིང་ཐོར་ཚུགས་མེ་ཏོག་ཕྲེང་བ་ཡིས། །
མཛེས་པར་བྱས་པས་དྲི་ཟའི་ན་ཆུང་རྣམས་ལ་སྐྱེངས་པ་སྟེར་འདིས་ཀྱང༌། །
དེ་ཚེ་ཕ་མའི་ཐུགས་ཀྱི་མཁའ་ལ་ཁོང་ཁྲོའི་སྤྲིན་ནག་རབ་འཁྲིགས་ཤིང༌། །
རབ་དམར་འདྲེན་བྱེད་དབང་པོ་དག་ལས་ཞེ་སྡང་གློག་དམར་འཁྱུག་བཞིན་
དུ། །
གནག་གི་རོ་བའི་ཕྱོགས་སུ་གོམ་པའི་འདེགས་འཇོག་དལ་བུས་སྒྱུར་བ་ནི། །
ངལ་བས་དུབ་པའི་རི་དྭགས་རྨས་མས་ས་ལ་གོམ་འགྲོས་འཁྱོར་བ་བཞིན། །
སེར་ཆེན་ལ་སོགས་མེ་ཏོག་ཕྲེང་བས་ས་གཞིར་གདུགས་དག་བྱས་པ་ཡི། །
རྩྭ་ཐང་ཆེ་ལ་བལ་ལྡན་ཆུ་འཛིན་དཀར་པོ་ལྷུང་འདྲ་གཡོ་བའི་མོད། །
བདེ་སྐྱིད་ ལྷ་ མོའི་ ངག་ གི་ སོར་ མོས་ མཛའ་ གཞས་ རྒྱུད་ མང ས་ འཁྲོལ་ བའི་
དབྱངས། །
ཕྱོགས་ཀུན་ཁྱབ་པས་ཁུ་བྱུག་སྐྱེངས་ནས་ལོ་མའི་ཕག་ཏུ་ཡིབ་པར་རྩོམ། །
ཆུ་ཡི་གཏིང་ན་འཁྱུག་པའི་ཉ་རྣམས་གྱེན་དུ་འཕར་ཞིང་ལྟ་བ་དང་། །
རྩི་ཤིང་གདོང་གི་ཟིལ་བའི་མིག་ཆུ་རབ་ཏུ་བསིལ་ནས་ཉན་པར་བྱེད། །
428



ཨེ་མ་མཛེས་མའི་གླུ་ཡིས་སེམས་ལྡན་སེམས་མེད་དག་ལ་དགའ་བྱིན་པ། །
མཐོང་ནས་ལྷ་དབང་བརྒྱ་བྱིན་དགྱེས་ཏེ་མིག་སྟོང་སྤྲུལ་ནས་ལྟ་བར་བྱེད། །
གློ་བུར་ཐག་རིང་གནས་ནས་རྟ་ཡི་རྨིག་པས་ས་གཞི་རྔ་བཞིན་དུ། །
བརྡུངས་པའི་སྒྲ་ཐོས་གཞོན་ནུ་མ་ཡིས་མགོ་བོ་བཏེགས་ཏེ་བལྟས་པའི་ཚེ། །
མཛའ་བོ་དོན་གྲུབ་རྒྱ་མཚོ་ཚུར་ལ་གཟུགས་བྲལ་དྲི་བཞོན་རྒྱུ་བ་ལྟར། །
འོ ངས་པ་ མིག་ གིས་ གསལ་ ལེར་ མཐོང་ བས་ དགའ་ སྤྲོའི་ སྤུ་ལོང་ རྒྱས་ པར་
གྱུར། ། །
དྲི་ཞིམ་རྣམས་ཀྱིས་ཁེབས་པར་གྱུར་པའི་རྩྭ་དང་མེ་ཏོག་སྟན་བཤམས་པར། །
བདེ་བར་འ ཁོད་ནས་གཞོན་ནུ་མ་དང་ཕོ་གསར་དག་གིས་ཕན་ཚུན་ལ། །
མཛའ་གཅུགས་ གསང་ གཏམ་ ཤུབ་བུར་སྨྲ་ བར་ མཁའ་ ལ་ འཆར་ བའི་ ཉི་ མ་
དང་། ། །
སྤང་ན་རྒྱུ་བའི་རི་སྐྱེས་བུ་མོས་ལྐོག་ཉན་བྱེད་ལ་བརྩོན་པ་བཞིན། །
དུས་དེར་ཕོ་གསར་གཞོན་ནུ་དགའ་བའི་ཉམས་ཀྱིས་མོ་ལ་འདི་སྐད་དུ། །།
ལྟོས་དང་ནེའུ་བ། སིང་མེ་ལོང་དག་པས་བལྟ་ན་སྡུག་པའི་བཞིན་རེས་འཛིན། །
མཚོ་རྫིང་ལྟེང་ཀ་དྭངས་པའི་ངོགས་ལ་ངང་ངུར་མགྲིན་པའི་རྫ་རྔ་རྡུང་། །
འདི་ཡིས་ངེད་ཅག་བཟའ་བར་སྡེབ་པར་སྟ་གོན་གྱིས་ཞེས་བསྐུལ་ལོ་ཟེར། ༈ །
མེ་ཞལ་ལམ་དུ་ཉི་ཟླའི་འཁོར་ལོ་སྤོ་མཐོར་འགྲིམ་པར་བྲེལ་ན་ཡང་། །
པད་མའི་ཚལ་དང་ཀུན་དའི་མེ་ཏོག་སྐྱོང་བའི་མཛའ་བ་མི་ཉམས་པ། །
ཇི་ལྟ་དེ་ལྟར་ཕོ་མོ་འདི་དག་གྲོང་བརྡལ་གཅིག་ཏུ་མི་གནས་ཀྱང་། །
མཛའ་བའི་བསམ་པ་ནམ་ཡང་ལྷོད་མེད་མི་ཤིགས་རྡོ་རྗེའི་སྤུན་དུ་གྱུར། །
429



ཕོ་མོ་གཞོན་ནུས་ཕན་ཚུན་འཁྱུད་པའི་ཉམས་ཀྱིས་བརྩེ་བ་མཚོན་མཐོང་སྟེ། །
དབང་སྔོན་ མདངས་ལ་འཁུ་ བའི་ སྤང་ གི་ ངོགས་ སུ་ བཞད་ པའི་ དགའ་ ཚལ་
དུ། །
འཁོར་ཞིང་ལྡིང་ བའི་ རྐང༌ དྲུག་ ཚོགས་ རྣམས་ ཆགས་ པའི་ མེ་ ཡིས་ མ་ བཟོད་
པར། །
འདབ་བརྒྱའི་ལང་ཚོ་དཔྱིད་དུ་སྨིན་པའི་མེ་ཏོག་བཞིན་ལ་མཆུ་དག་སྦྱོར། །
དེ་གཉིས་ཡིད་ཀྱི་ཕ་མཐའ་བྲལ་བའི་ནམ་མཁའ་ཡངས་པོའི་ཀློང་རུམ་དུ། །
དལ་གྱིས་རྒྱུ་བའི་མཛའ་བརྩེའི་ཟླ་བ་བདུད་རྩིའི་འོད་སྣང་འགྱེད་པ་ཅན། །
མི་མཐུན་འགལ་བའི་མུན་པའི་གོ་འཕང་འཇིག་ལ་རབ་ཏུ་མཁས་པ་ཡི། །
ངོ༌ མཚར་ མཐའ་ དག་ འཛམ་ བུས་ གྲུབ་ པའི་ གླིང་ འདིར་ ངོམ་ པར་ བྱེད་ པ་
བཞིན། །
བདེ་སྐྱིད་ ལྷ་ མོའི་ མཚར་ སྡུག་ལུས་ཀྱི་ཆུ་འཛིན་དཀར་ པོའི་ གཟུགས་བརྙན་
དང་། །
བྱམས་བརྩེ་བསིལ་བའི་ཟེར་བརྒྱ་སྤྲོ་བའི་དོན་གྲུབ་རྒྱ་མཚོ་ཟླ་ཤེལ་དབང༌། །།
གཅིག་ཏུ་ མཐུན་ པའི་ གོམ་པའི་འདེགས་འཇོག་བུ་མོའི་ཁྱིམ་གྱི་ཀུན་དགའི་
ཚལ། །
སྒྱུར་བའི་ཟློས་གར་རྩེན་པ་ལ་ནི་ཕ་མའི་འཛུམ་གྱིས་བསུ་བར་བྱེད། །
དུས་དེར་རྐེད་སྐབས་ཕྲ་བའི་སྨིན་ལེགས་འགྲམ་པའི་ཆང་གི་བ་ཀུ་ལ། །
ནམ་མཁའི་ནོར་བུའི་དཀྱིལ་འཁོར་ལས་འཕྲོས་འོད་ཀྱིས་སྦྲང་རྩིའི་རྒྱལ་མཚན་
ཚལ། །
430



ཕོ་གསར་གཞོན་ནུའི་གཏམ་བཟང་སྨྲ་བའི་ཁ་རྣམས་ལྷན་ཅིག་ཕྱེ་གྱུར་ནས། །
གཉེན་སྒྲིག་ དགའ་ སྟོན་ ནམ་ དུས་ བཤམས་ ཞེས་ ཐ་ མ་ གཉིས་ ལ་ འདྲི་ བར་
བྱེད། །
ཟླ་ཤེལ་དབང་དང་སྐར་མའི་ཚོགས་ཀྱིས་མཐའ་བྲལ་ལྷ་ཡི་རྫིང་རིང་དང༌། །
དཔྱིད་དུས་ཁ་བའི་རྡུལ་གྱིས་ས་འཛིན་སྤོ་ལ་མངོན་པར་མཚན་པ་བཞིན། །
གསེར་གྱི་གདུ་བུས་བདེ་སྐྱིད་ལྷ་མོའི་ལག་ཟུང་མཛེས་པར་མ་བྱས་པར། །
གཉེན་སྒྲིག་ དུས་ ནི་ འདི་ ཞེས་ གཏན་ ལ་ འབེབས་ པར་ དོན་ གྱི་ སྙིང་ ངོས་
དབེན། ༈
རབ་ཏུ་དཀར་བའི་བཞིན་རས་ངོས་སུ་པིར་གྱིས་མ་བྲིས་སྨིན་རིས་བཀྲ། །
རྒྱ་སྐྱེགས་ཚོན་གྱིས་མ་བསྒོས་རབ་དམར་མཆུ་དང་ལྡན་པའི་བུ་མོ་འདིར། །
གསེར་གྱི་གདུ་བུ་ཆ་གཅིག་མ་ཉོས་བག་མར་བསུ་བར་འདོད་པ་ནི། །
བྱིས་པ་དག་གིས་འཇའ་ཚོན་འཛིན་ཕྱིར་མཁའ་ལ་ཞགས་པ་འཕེན་པའི་ཟླ། །
དོན་དེ་བརྗེད་པ་མེད་པར་ཡིད་ལ་བཟུང་ནས་གསེར་གྱི་གདུ་བུ་ཞིག །
རིང་བོར་མི་ཐོགས་བུ་མོའི་ལག་པ་མཛེས་བྱེད་རྒྱུན་དུ་ཉོས་པ་ན། །
དགའ་བའི་ཉམས་དང་དགོད་པའི་འཛུམ་གྱིས་བུ་མོ་བདེ་སྐྱིད་ལྷ་མོ་འདི། །
ཁྱོད་ལ་མྱུར་མོར་བག་མར་སྟེར་ཞེས་ཨ་མས་ངག་སྒོ་ཡངས་པོར་ཕྱེ། །
ཟོལ་མེད་བརྩེ་བའི་ལྗོན་པའི་གྲིབ་བསིལ་ལ། །
ལོངས་སུ་སྤྱོད་པའི་དགའ་བདེ་ཕྱིར་བོར་ནས། །
ནོར་ལ་སྲེད་པས་གདུང་བའི་ཕ་མ་གཉིས། །
གསེར་གདུབ་ཤིང་སྐམ་འཁྱོག་པོ་དགུ་ལ་རེ། །
431



གང་ཞིག་བསྟེན་ན་དགའ་བའི་དཔལ་སྟེར་ཞིང་། །
འཕྲལ་ཕུགས་འདོད་དགུ་མ་ལུས་འབྱུང་བའི་གནས། །
བདེ་སྐྱིད་ལྷ་མོ་ཡིད་བཞིན་ནོར་བུའི་དབང་། །
མཛའ་བའི་སེམས་ཀྱི ས་མི་ཁུགས་ཀྱེ་མ་ཧུད། །
ཡིད་འོང་ལང་ཚོ་རྒྱས་པའི་ཞལ་དཀྱིལ་ངོགས། །
སྙན་ཤལ་ཟླ་ཚེས་གསར་པས་འཁྱུད་པ་ལ། །
རིན་ཆེན་རྣ་ལུང་ཟུང་གིས་སྤུད་པ་ཡི། ། །
མཛེས་མ་འདི་ཀོ་འདོར་བར་ག་ལ་རིགས། །
འཛུམ་དཀར་མེ་ཏོག་འབར་བའི་ཆ་རེར་ཡང་། །
བལྟ་བས་མི་ངོམས་ཟིལ་མངར་འབུམ་འཛག་པའི། །
བདེ་སྐྱིད་ལྷ་མོར་གསེར་གྱི་གདུ་བུ་ཞིག །
ཉོས་ནས་ཅིས་ཀྱང་བག་མར་བསུའོ་སྙམ། །
དེ་ལྟར་སྙམ་ནས་གཞོན་ནུས་འདི་སྐད་དུ། །
གསེར་གྱི་གདུ་བུ་ཆ་གཅིག་དགོས་ཟེར་ན། །
མ་འགྱངས་འབུལ་བར་ངེས་ཞེས་དམ་བཅའི་ཚིག །
བུ་མོའི་ཕ་མ་གཉིས་ལ་བརྗོད་པར་བྱས། །
ཕོ་གསར་མཆུ་སྒྲོས་དབྱར་སྐྱེས་ཁང་བཟང་ལས། །
དམ་བཅའི་ཚིག་གི་རྡོ་རྗེའི་མེ་ཆར་གྱིས། །
ནོར་སྲེད་པ་མའི་བསམ་ཚུལ་བྲག་རིའི་སྤྲོ། །
སྐད་ཅིག་རྡུལ་ཕྲན་ལྟ་བུར་ཕྱེ་མར་བརླགས། །
432



ལྐུགས་པའི་ཟོལ་དུ་བརྫུས་པའི་ཕ་མ་ཡང༌། །
ཅི་བྱ་སྙམ་པས་སྙིང་དང་ཚ་བའི་དབུགས། །
ལྷན་ཅིག་མགྲིན་པའི་གནས་སུ་སོང་གྱུར་ཏེ། །
གདོང་ལ་ཕམ་པའི་རྣམ་འགྱུར་ཅི་ཡང་འཛིན། །
དེ་ལྟ་ན་ཡང་མཛེས་མའི་ཡིད་དབང་ལ། ། །
མངོན་པར་རྒྱས་པའི་དགའ་བ་ཤོང་བའི་སྣོད། །
སྤྲུལ་ལ་འཇིག་རྟེན་མེས་པོ་ངལ་གྱུར་ན། །
འཛམ་བུའི་གླིང་ཡང་ད་དུང་ཆུང་ངུར་འཁུམས། །
དུས་དེར་ཕོ་གསར་གཞོན་ནུ་ཡིས། །
ཟླ་བ་བཅུ་བའི་ཚེས་གཅིག་ཉིན། །
ཆང་དང་གསེར་གྱི་གདུ་བུ་དག །
འབུལ་བར་འོངས་ཞེས་བརྗོད་པར་བརྩོན། །
གཏམ་དེ་ཕ་མས་ཐོས་གྱུར་ནས། །
ཡིད་ལ་མི་དགའི་མངལ་མཛིན་ཡང་། །
དེ་ནི་ཤིན་ཏུ་ལེགས་སོ་ཞེས། །
ཁ་ནས་འཐད་པའི་རོལ་མོ་དཀྲོལ། །
ངག་ལས་ཐལ་བའི་ཚིག་འཇམ་དང་། །
གདོང་ལ་རྒྱུས་པའི་འཛུམ་དཀར་གྱིས། །
མི་ཡི་བསམ་ཚུལ་མཚོན་དཀའ་བ། །
ཐ་མའི་བཞིན་ལས་གསལ་བར་བྱས། །
433



དེ་ནས་ཕོ་གསར་གཞོན་ནུ་གང༌། །
ཁྱིམ་དུ་ལོག་པར་ཆས་པའི་ཚེ། །
མཛའ་མོ་བདེ་སྐྱིད་ལྷ་མོ་ཡིས། །
སྐྱེལ་མ་བྱེད་བཞིན་ཕྱི་རུ་ལྷགས། །
ཕོ་གསར་མགྱོགས་འགྲོར་ཆིབས་བསྒྱུར་ཏེ། །
མཁའ་ནས་ཡལ་བའི་སྐར་མདའ་བཞིན། །
རྫོང་གི་ཕྱོགས་སུ་བརྒྱུགས་པ་ལ། །
ལྟ་བཞིན་བུ་མོ་ངུ་བར་བྱེད། །
མཛའ་བའི་བསམ་པ་མཚོན་བྱེད་ཀྱི། །
མཆི་མ་ཁྲོམ་ཁྲོམ་བཞུར་བ་ཡིས། ། །
མཛེས་མའི་བཞིན་རས་ཁེབས་པ་ནི། །
གནམ་ལ་སྐར་ཚོགས་བཀྲ་བ་བཞིན། །
དྲུག
རྟ་བདུན་དབང་པོ་ནུབ་རིའི་ཕང་བར་ཡིབ། |
རི་ཡི་ཕྱུགས་ཀུན་གྲོང་གི་ཕྱོགས་སུ་ལོག །
འཕུར་ལྡན་འདབ་ཆགས་ལྗོན་པའི་ཚལ་དུ་འགྲོ། །
སྲོད་ཀྱི་དུ་བ་ཨ་སྔོན་དགུང་ལ་འཕྱུར། ། །
ཁྱུ་དང་བྲལ་བའི་ཁྲུང་ཁྲུང་གཅིག་པུ་ཡིས། །
ཟླ་འོད་ལ་བརྟེན་ནམ་འཕང་གཅོད་པ་བཞིན། །
ཕོ་གསར་དོན་གྲུབ་རྒྱ་མཚོས་རྟ་མཆོག་ལ། །
ལྕག་གིས་སྐུལ་བཞིན་ཁྱིམ་ལ་བདེ་བར་འབྱོར། །
434



ཕོ་གསར་གདོང་ལ་མྱ་ངན་ཁུར་འཛིན་པ། །
མཐོང་བས་ཕ་མས་ཁྱོད་ལ་ཅི་ཉེས་ཞེས། །
ལན་གཅིག་མིན་པར་འདྲི་བར་བརྩོན་པ་ནི། །
གཞོལ་འགྲོ་འབབ་པའི་རྒྱུན་ལ་ཅོ་འདྲི་བྱེད། །
བདེ་སྐྱིད་ལྷ་མོ་བག་མར་བསུ་བའི་སྐྱེས་སུ་གསེར་གྱི་གདུ་བུ་ཟུང༌། །
ངེས་པར་དགོས་ཞེས་ཕ་མ་དག་གིས་བག་མེད་འདོད་དགུའི་བརྗོད་པ་ན། །
ངས་ཀྱང་ཁྱིམ་ལ་སྒོར་མོ་མེད་པ་ཤེས་བཞིན་ཉོ་ཞེས་ཁས་བླངས་པས། །
ད་ནི་ཅི་བྱ་ཅི་བྱ་ཟེར་བཞིན་ཕོ་གསར་མལ་ཁྲིའི་སྟེང་ལ་ཉལ། ། ། །
སྒོར་མོས་ དབུལ་ བ་ ཡིད་ ལ་ གསལ་ བཞིན་ གསེར་ གདུབ་ ཉོ་ བར་ ཁས་ བླངས་
པ། །
བླུན་ཕྲུག་ཁྱོད་སྙིང་གདོན་གྱིས་བཟུང་ངམ་ཡང་ན་སྨྱོས་པ་གང་ཞིག་ལགས། །
དེ་འདྲའི་བུ་མོ་རིན་གོང་མཐོ་བ་ངེད་ཅག་ཁྱིམ་གྱིས་མི་ཁུགས་ཞེས།
ཕ་མ་དག་གིས་ཁོང་ཁྲོའི་སྨིན་མ་འཁྱོག་པོར་སྒྱུར་བཞིན་སྨྲ་བར་བྱེད། །
ཁ་ཡི་མཆིལ་མ་ས་ལ་དོར་བ་ལྕེ་ཡིས་ལེན་པར་མི་ནུས་བཞིན། ། །
ཁྱིམ་གྱི་ལ་རྒྱ་འཛིན་པའི་སླད་དུ་ཁོ་བོའི་ངག་ལས་ཤོར་བའི་ཚིག ། །
འཛིན་པའི་ཐབས་བྲལ་གསེར་གྱི་གདུ་བུ་ཅིས་ཀྱང་ཉོ་བར་བྱ་ཞེས་པ། །
ཕ་མའི་ཁོང་ཁྲོའི་མེ་ལྕེ་འབར་ལ་སྔོན་མེད་བུད་ཤིང་ཉིད་དུ་གྱུར། །
སྔོ་བསངས་ནམ་མཁར་ཆུ་འཛིན་ཐོར་བུས་རབ་ཏུ་མཛེས་ལ་ཟླ་བའི་འོད། །
ས་གཞིར་ འཕྲོས་ པས་ཡུལ་གྲུ་ ཐམས་ ཅད་ དཀར་གསལ་ སྣང་ བས་ ཁྱབ་ པའི་
ཚེ། །
435



ཕོ་གསར་གཞོན་ནུས་འཁྱོག་འཁྱོག་རི་ལམ་བརྒྱུད་ནས་རང་གི་ཁུ་བོའི་སར། །
སྒོར་མོ་བསྐྱི་བར་འགྲོ་བའི་དུས་སུ་ཐག་རིང་ཁྱི་སྐད་རྣ་བས་ཐོས། །
ལམ་གྱི་རིང་ཐུང་ཇི་འདྲ་ཡིན་པ་ཡིད་དུ་མངོན་པར་མ་ཤར་ཞིང༌། །
སྒྲུང་གཤོང་ མཐོ་ དམའི་ ཁྱད་ པར་ དག་ ལ་ མིག་ གིས་ གསལ་ བོར་ མ་ བལྟས་
པར། །
མྱུར་བ་དགུང་གི་སྤྲིན་བཞིན་འགྲོ་བའི་རྐང་པ་འདྲེད་ནས་འགྱེལ་བ་དང་། །
སླར་ཡང་ལངས་ཏེ་བསྐྱོད་པའི་གོམ་འགྲོས་གཡུལ་ངོར་བརྒྱུགས་པའི་རྟ་བཞིན་
བྲེལ། །
ཐག་རིང་གནས་སུ་གྲོང་བརྡལ་ཡོད་པ་ཟླ་བའི་འོད་ཀྱི་ངོགས་ནས་མཐོང་། །
རྒྱབ་ཀྱི་གཡང་གཟར་ཆེ་བའི་བྲག་རིའི་རྩེ་མོ་ནམ་མཁར་ཟུག་པ་མཐོང་། །
མདུན་རིའི་སྟེང་ནས་དགུ་ཚིགས་ས་ལ་ལྷུང་འདྲའི་རྦབ་ཆུ་འབབ་པ་མཐོང་། །
དེ་ ཡི་ ངོས་ སུ་ གཡུ་ འབྲུག་ གྱེན་ དུ་ མཆོང་ འདྲའི་ ནགས་ ཚལ་ དཀྲིགས་ པ་
མཐོང་། །
ངལ་བ་ཁྱད་དུ་བསད་ནས་སོང་མཐར་ཁུ་བོའི་ཁྱིམ་དུ་བདེ་བར་འབྱོར། །
དུས་དེར་བསིལ་ཟེར་བདུད་རྩིའི་འོད་སྣང་འཕྲོ་ཞིང་ཕྱོགས་ཀུན་དབེན་པར་
གྱུར། །
དྲ་ཡོལ་ཕྱེ་ཚེ་ཁུ་བོ་མཆོག་གིས་ནས་ཆང་ལོངས་སུ་སྤྱོད་ཅིང་གནས། །
ཁུ་བོའི་མཚན་ནས་ཡང་ཡང་འབོད་བཞིན་དོན་གྲུབ་རྒྱུ་མཚོ་ནང་དུ་འཛུལ། །
ཨེ་མ་མ་ལ་ཕོ་གསར་ཁྱོད་ཉིད་མཚན་དུས་འདི་གར་འོངས་པ་ཡི། །
རྒྱུ་མཚན་ཅི་ཞེས་ཁུ་བོས་ཆང་ཕོར་ས་ལ་བཞག་ནས་དྲིས་པ་ལ། །
436



གཞོན་ནུས་བག་མར་བསུ་བར་སྒོར་མོ་དགོས་ཚུལ་ཞིབ་ཏུ་བརྗོད་པ་ནི། །
མགྲིན་པ་ཁ་དོག་སུམ་ཕྲེང་ཅན་གྱི་ནེ་ཙོས་ཚིག་འཇམ་སྨྲ་བ་བཞིན། །
ཞོགས་པར་ཉི་མ་ཤར་རིའི་ཕྲག་ཏུ་འཕགས་པའི་དུས་སུ་ཁུ་བོ་ཡིས། །
འཇུངས་པ་མེད་པར་སྒོར་མོ་སུམ་སྟོང་གནང་ནས་ལམ་འཇུག་བྱས་པ་ལ༑ །
ཐུགས་རྗེ་ཆེ་ཞེས་ཕོ་གསར་གཞོན་ནུས་ཡང་དང་ཡང་དུ་བརྗོད་བཞིན་པར། །
ལམ་དུ་ཞུགས་ཏེ་རྫོང་གི་ཕྱོགས་སུ་སྒྲོ་ལྡན་བྱ་བཞིན་འོངས་པོར་གྱུར། །
གསེར་གྱི་གདུ་བུ་ཆ་གཅིག་ཉོ་བར་སྒོར་མོ་ཁྲི་ཕྲག་དུ་མ་ཞིག །
ཉེ་བར་མཁོ་བ་གསལ་བོར་རྟོགས་པས་དེ་ཉིད་གྲོགས་པོ་དག་གི་སར། །
ཕྱིན་ནས་སྐྱོར་མོ་བསྐྱི་བར་འབད་ཀྱང་ངལ་བ་འབྲས་བུ་མེད་གྱུར་ཏེ། །
སེམས་ཀྱི་དབང་པོ་ཚེར་མའི་ནགས་སུ་ལྷུང་བ་ཇི་བཞིན་ཟུག་རྔུ་བྱུང་། །
རྐེད་མེད་མ་ནི་ལྷ་མོ་ཇི་བཞིན་ཡིད་ཀྱི་བརྟན་པ་དབང་མེད་འཕྲོག །
དེ་ཡི་ཕ་མ་དུག་སྦྲུལ་ཇི་བཞིན་གནག་སེམས་ཚེར་མའི་རྩེ་མོ་རྩུབ། །
སྒོར་མོ་འཚོལ་བ་ནོར་བུ་ཇི་བཞིན་ལག་པའི་མཐིལ་དུ་འཐོབ་པར་དཀའ། ། །
གཞོན་ནུ་ བྲེལ་ ཏེ་ མཚན་ མོའི་ གཉིད་ དང་ ཉིན་ མོའི་ ཟས་ ཀྱང་ བརྗོད་ པར་
གྱུར། །
འབབ་ཆུའི་ རྒྱུན་ བཟང་ མ་ སླེབས་ གོང་ དུ་ མི་ འཇིག་ རགོས་ ཤིག་ དགོས་ སོ་
ཞེས། །
གནའ་མི་བོད་ཀྱི་གཏམ་ལ་གྲགས་པ་འདི་ཀོ་ཧ་ཅང་བདེན་པའི་ཚུལ། །
ཡང་ཡང་བློ་ངོར་འཆར་བའི་ཕོ་གསར་ཅི་བྱ་གཏོལ་མེད་གྱུར་པ་ཡིས། །
ལུས་ཀྱི་ཤ་དག་ཟད་པར་གྱུར་ཏེ་རྩིབས་མ་རྣམས་ཀྱང་བགྲང་བར་ནུས། །
437



ངལ་བའི་སྟོབས་ཀྱིས་གཞོན་ནུའི་ལུས་དུབ་ཅིང་། །
ཉིན་གོང་ཚ་བའི་ངར་གྱིས་ལག་ལྡན་ཀུན། །
དྲག་ཏུ་གདུང་བ་ཁོ་ནས་ཐ་དད་དེ། །
གཞན་པའི་དབྱེ་བ་བཙལ་ཀྱང་རྙེད་པར་དཀའ། །
ཕོ་གསར་དབུགས་རིང་ནར་ནར་འབྱིན་པའི་ཚུལ། །
མཚོན་ཕྱིར་ནམ་མཁའི་དབུགས་ཁྱོད་སྙེམས་མི་འཚལ། །
སྟོན་གྱི་རླུང་དང་རྩི་ཤིང་འཐབ་པར་ཡང་། ། །
ཤུགས་སྒྲའི་ཆོས་དེ་ངེས་པར་ལྡན་ཕྱིར་རོ། །
ཡིད་བཞིན་ནོར་བུ་རིན་ཐང་བྲལ་བ་ཞིག །
མི་སྡུག་ཉམས་བརྒྱ་བརྩེགས་པའི་བཞིན་ངོམ་ཞིང་། །
ཅི་བྱ་ཟེར་བཞིན་མཆི་མ་གཏོང་ཤེས་ན། །
ཕོ་གསར་དོན་གྲུབ་རྒྱ་མཚོར་འགྲན་པར་བྱེད། །
དེང་གི་དུས་འདིར་དོན་གྲུབ་རྒྱ་མཚོ་ལ། །
གདུང་བའི་ཁུར་གྱིས་ལྕེ་འདི་ཅི་ཡིན་ཞེས། །
མི་རྣམས་ཕན་ཚུན་འདྲི་ཞིང་གླེང་བའི་སྒྱུར། །
ལྷ་རྣམས་སུན་ནས་རྣ་སྒོ་སྤར་མོས་བཅད། །
ཆུ་སྒྲོག་ལུས་ཕྲས་ཕོ་གསར་གཞོན་ནུ་ལ། །
སྙིང་རྗེའི་ནམ་མཁའི་རྒྱལ་མཚན་བསྒྲེངས་པ་ལས། །
སྤྲིན་གྱི་མེ་ཏོག་མིག་ཆུ་ལ་བརྫུས་ཏེ། །
བསྙིལ་བས་མཚོ་ཆེན་རྣམ་བཞི་གྲུབ་པར་ངེས། །
438



འདོད་དགུ་འཇོ་བའི་ས་བརྟོལ་ལྗོན་པའི་ཚོགས། །
ཕོ་གསར་སྙིང་ལ་དབུགས་དབྱུང་དཔལ་སྟེར་ཆེད། །
མཁའ་ལས་བབས་ཏེ་གསེར་ལྡན་སྙིང་པོ་ལ། ། །
འཁྱུད་པར་རྩོམ་པར་ནགས་ཀླུང་ཞེས་བྱར་གྲགས། །
བདུན།
སྟོན་དུས་ཟླ་བ་བརྒྱུད་པ་འོངས་ཚེ་སྡོང་ལོ་མ་ལུས་ཐང་ལ་ལྷུང་། །
སྟོན་རླུང་བསིལ་བུ་ལྡང་བའི་ཤུགས་ཀྱིས་ས་རྡུལ་ཀ་བ་གནམ་ལ་བཙུགས། །
སྟོན་གྱི་ས་གཞི་མ་ལུས་གསེར་གྱི་ཁུ་བས་བྱུགས་ལྟར་སེར་བོར་སྣང་། །
སྟོན་གྱི་མཛེས་ལྗོངས་ཁྲོད་ཀྱི་བསམ་གླིང་རྫོང་དེ་ས་སྨུག་ཕག་ཏུ་གནས། །
རྫོང་གི་མི་དམངས་དངུལ་ཁང་ནང་དུ་ཕོ་གསར་དོན་གྲུབ་རྒྱ་མཚོ་ཡིས། །
མགོ་བོའི་སྐྲ་ལོར་ལག་པས་རེག་བཞིན་གྲོགས་མེད་གཅིག་པུར་སྡོད་པའི་ཚེ། །
གནའ་དུས་ང་རྒྱལ་ཆེ་བའི་ཕོ་གསར་ད་ལྟ་ཤི་སྡུག་བྱེད་བཞིན་དུ། །
གནས་ཞེས་ཁང་པའི་ཕྱི་རོལ་དེ་ན་བུད་མེད་དག་གིས་གླེང་བ་ཐོས། །
ཕོ་གསར་སྙིང་གི་བལ་ལྡན་དབུས་སུ་ཁོང་ཁྲོའི་སྤྱང་ཀི་འདི་ཞུགས་ཏེ། །
འདུག་པར་མ་བཟོད་ཡར་མར་འགྲོ་བཞིན་སྣ་ནས་ཕུ་སྒྲ་སྒྲོག་པ་ནི། །
དུས་མཐའི་སྲེག་ཟ་གོས་སུ་གྱོན་པའི་རབ་མཛེས་སྤྲིན་གྱི་སོ་ཅན་ཞིག །
འཇིག་པའི་ རླུང་ དང་ ཉེ་ བར་ འགྲོགས་ ནས་ ཕྱོགས་ བཞིའི་ གནས་ སུ་ རྒྱུ་ བ་
བཞིན། །
དུས་དེར་ལས་སྒྲུབ་ཁང་གི་སྒོ་མོ་ཐག་ཐག་ཐག་ཅེས་རྡུང་བའི་སྒྲ། ། །
ཐོས་ཏེ་ནང་དུ་ཤོག་ཅེས་གཞོན་ནུས་རྩུབ་མོའི་ངག་གིས་སྨྲས་པ་ན། །
439



བདེ་སྐྱིད་ལྷ་མོས་དགའ་ཞིང་བརྩེ་བའི་འཛུམ་དཀར་སྟོན་བཞིན་འཛུལ་འོངས་
ནས་ །
ཕོ་གསར་སྐྱོ་བའི་རྣམ་འགྱུར་མཐོང་སྟེ་ཡིད་ནི་སོམ་ཉིའི་དྲ་བར་ཚུད། །
མཛའ་བ་མི་ཕྱེད་དམ་བཅའ་སྙིང་ལ་གོམས་པ་མི་ཤིགས་རྡོ་རྗེ་ཡི། །
རི་མོ་ཇི་བཞིན་བསུབ་པར་དཀའ་བའི་གཞོན་ནུས་རང་ཉིད་མཐོང་ན་ཡང་། །
འཛུམ་དཀར་འོད་ཀྱིས་འཁྱུད་པའི་མིག་གིས་མི་ལྟ་བ་འདི་ཅི་ཡིན་ནམ། །
སྙམ་བཞིན་བུ་མོ་བདེ་སྐྱིད་ལྷ་མོས་ཅི་ཡང་མི་སྨྲ་རེ་ཞིག་ལུས། །
དུས་དེར་གཞོན་ནུ་ཤིན་ཏུ་བྲེལ་བའི་ཉམས་ཀྱིས་ཁྱོད་ཉིད་ཕེབས་སམ་ཞེས། །
འདྲི་བར་བྱེད་ བཞིན་དགོད་མ་འཛུམ་གྱིས་ སྟུན་ནས་ལེགས་ པར་ བསུས་པའི་
བུ་མོས་ཁྱོད་ལ་ཅི་ཉེས་ཟེར་བཞིན་རེག་འཇམ་རྐུབ་ཀྱི་སྟེགས་བུ་ལ། །
བདེ་བར་བསྡད་ནས་ཕོ་གསར་གདོང་ལ་ཡང་དང་ཡང་དུ་ལྟ་བར་བྱེད། །
དེ་ནས་ཕོ་གསར་གཞོན་ནུ་ཡིས། །
བུ་མོ་མལ་ཁང་ལ་ཁྲིད་ནས། །
ཀ་ར་ལ་སོགས་ཟས་རིགས་ཀྱིས། །
ཚིམ་པས་དགའ་བ་མཁའ་ལ་བསྙེགས། །
གསེར་གདུབ་ཉོ་བའི་སྒོར་མོ་ནི། །
བཙལ་ཀྱང་རྙེད་པར་དཀའ་བའི་སྡུག །
བདག་གི་སྙིང་དུ་ཉལ་ལོ་ཞེས། །
གཞོན་ནུ་མ་ལ་སྨྲ་བར་བྱེད ། །
44()



ལུས་ས་གཞོན་ནུའི་མགྲིན་འཁྱུད་ནས། །
བརྩེ་བའི་རྣམ་འགྱུར་སྟོན་བཞིན་དུ། །
འཇམ་ཞིང་སྙན་པའི་ངག་ཚིག་གིས། །
ཕོ་གསར་གང་ལ་འདི་སྐད་བརྗོད། །
དགུན་གྱི་གྲང་རླུང་ལྡང་བའི་གྱིས། །
ལུས་ལ་བསྣུན་པའི་ན་ཟུག་གིས། །
གདུང་བ་བསྐྱེད་པའི་དུས་སླེབས་ཚེ། །
ཁྱོད་ཉིད་དྲན་ན་ཇི་ལྟར་བྱ། །
འབྲས་ལྡན་སྟོན་དུས་ཤར་བ་ན། །
བསིལ་རླུང་དལ་གྱིས་ལྡང་བའི་ཁྲོད། །
སྡོང་ལོ་ས་ལ་ལྷུང་བའི་ཚེ། །
ཁྱོད་ཞལ་དྲན་ན་ཇི་ལྟར་བྱ། །
དཔྱིད་ཀྱི་དུས་སུ་ནེའུ་གསིང་གཞི༑ །
ནེ་ཙོའི་མགྲིན་པ་ལྟར་སྔོ་ཞིང་། །
ཉི་མ་ཧ་ཅང་རིང་བའི་དུས། །
ཁྱོད་གསུང་དྲན་ན་ཇི་ལྟར་བྱ། །
དབྱར་གྱི་དཔལ་མོ་བཞད་པའི་ཚེ། །
མེ་ཏོག་འཛུམ་དཀར་རྒོད་པ་དང༌། །
ཁུ་བྱུག་སྐད་སྙན་སྒྲོག་པའི་ཚེ། །
ཁྱོད་ཉིད་དྲན་ན་ཇི་ལྟར་བྱ། །
441



སྒོར་མོ་མེད་པར་ཁ་གཡར་ཏེ། །
སྙིང་སྡུག་གྲོགས་ང་སྤོང་བྱས་ནས། །
སྨན་ཤར་གཞན་དང་མཐུན་པའི་ཚེ། །
བདག་ནི་བྲག་ལ་ལྕེབ་པར་ངེས། །
བུ་མོའི་སྙིང་གཏམ་ཐོས་པའི་ཚེ། །
གཞོན་ནུའི་ཡིད་ཀྱི་འཁྲི་ཤིང་ལྗོན། །
དགའ་བའི་རླུང་གིས་རབ་གཡོས་ཏེ། །
བརྩེ་བའི་མཆི་མ་མིག་མཐར་འཁྱིལ། །
དེ་ནས་གཞོན་ནུའི་ལག་པད་ཀྱིས། །
བདེ་སྐྱིད་ལྷ་མོའི་མགྲིན་འཁྱུད་ནས། །
མཆུ་ཡི་སྤྲང་རྩི་ལ་རོལ་བཞིན། །
མལ་ཁྲིའི་དབུས་སུ་བདེ་བར་ཞུགས། །
མཛའ་གཅུགས་ཕོ་མོ་དེ་ཟུང་གིས། །
དགའ་བདེར་རོལ་པའི་རྣམ་འགྱུར་ལ། །
ལུས་ཀྱི་བ་སྤུའི་ཚོགས་ལངས་ཏེ། །
ངོ་ཚའི་ཟོལ་གྱིས་ལྟ་བ་བཞིན། །
ཚུལ་དེ་ནམ་མཁས་མཐོང་གྱུར་ཏེ། །
ཆུ་འཛིན་གསར་བའི་གོས་བཀླུབས་ཤིང་། །
ཆགས་པའི་རྡུལ་ཆུ་ཟགས་པ་ནི། །
ཆར་ཟིམ་ཟོལ་དུ་འབེབས་པར་བྱེད། །
442



ཆུ་འཛིན་སྟག་པོའི་གུར་ཁང་ནས། །
ངོ་མཚར་དབྱར་ལས་སྐྱེས་པའི་རྔ། །
དྲག་ཏུ་སྒྲོག་པའི་དབྱངས་སྙན་གྱིས། །
སྟོང་གསུམ་ཁམས་ཀུན་འདར་ཉམས་བྱུང་། །
དེ་ཡིས་རྟ་བདུན་དབང་པོ་ཡང་། ：
གཉིད་ལས་བསླངས་ཏེ་དབང་ཕྱོགས་ཀྱི། །
མཁའ་ལ་འཕགས་པས་སྡུན་བསུས་ཏེ། །
སྐྱ་རེངས་ཕོ་ཉ་འོངས་པར་གྱུར། །
དུས་དེར་མཛའ་གཅུགས་ཕོ་མོ་ཟུང་། ། །
མལ་ལས་ལངས་ཏེ་གོས་བཟང་དང༌། །
རིན་ཆེན་རྒྱན་དག་བཀླུབས་བྱས་ཏེ། ༑
ལྷན་ཅིག་ཞོགས་པའི་ཟས་ལ་རོལ། །
མཛའ་བའི་འཆིང་ཞགས་དམ་པོ་ཡིས། །
ཡིད་གཉིས་ལྷན་ཅིག་བཅིངས་གྱུར་པ། ། །
གཞན་དབང་གནམ་ལྕགས་ཐོག་མདས་ཀྱང་། །
གཅོད་པ་ནམ་མཁའི་པད་མོའི་ཟླ;
གཞོན་ནུའི་ལང་ཚོའི་གསེར་མིག་ཉེ། །
བུ་མོའི་ཡིད་ཀྱི་མཚོར་ཞུགས་ཤིང་། །
དེ་ཡི་འཕྱོར་སྒེག་རྣམ་འགྱུར་གྱིས། །
ཕོ་གསར་ཡིད་ཀྱི་བརྟན་པ་འཕྲོག །
443



གཞོན་ནུ་མ་ལ་འདོད་པའི་འབྲས། །
ཐོབ་པའི་སྤྲོ་བས་ཡིད་མྱོས་ཏེ། །
ཕོ་གསར་བསམ་གཏན་སྒོམ་བྱེད་ཅིང་། །
ཁྱིམ་ལ་ལོག་པའི་སྟ་གོན་རྩོམ། །
དེ་ནས་ཕོ་གསར་གཞོན་ནུ་ཡིས། །
བུ་མོར་སྐྱེལ་ཐུང་བྱེད་བཞིན་དུ། །
གོམ་པའི་འདེགས་འཇོག་ཁྲོམ་སྲང་ལ། །
སྒྱུར་བའི་ཟློས་གར་ཅི་ཡང་རྩེན། །
ངོ་ཚས་བཞིན་རས་དུད་པའི་བུ་མོས་མིག་གི་ཟུར་མདའ་འཕེན་པའི་མོད། །
གསེར་གྱི་གདུ་བུ་ཆ་གཅིག་ཉོས་ཏེ་བདག་གི་ཕ་མར་བསྟན་པའི་རྗེས། །
མྱུར་དུ་ བག་ མར་ བསུ་ བར་ མཛོད་ ཅེས་ ནན་ གྱིས་ བསྐུལ་ མཐར་ ཉིན་ མོར་
བྱེད། །
ཐུན་མཚམས་ གསར་ བའི་ ཁྲི་ ལས་ བབས་ཏེ་ ཀུན་གསལ་ ཀློང་རུམ་ གོམ་ ངོ་ས་
གཞལ། །
ན་ཆུང་ཁྱོད་ཀྱི་མཛའ་བ་བརྟན་ན་ཡིད་གཅུགས་གྲོགས་པོ་བདག་ཉིད་ཀྱིས། །
གསེར་གྱི་གདུ་བུ་ཉོ་བའི་སྒོར་མོ་ཉི་ཟླ་སྐར་གསུམ་ཡིན་ན་ཡང་། །
ས་ལ་ཕབ་ནས་བག་མར་བསུ་ཞེས་གཞོན་ནུས་གདུང་བའི་མུན་པ་ཀུན། །
རབ་ཏུ་བཏང་ནས་གཏམ་སྙན་འོད་ཀྱིས་ལུས་ཕྲ་དགའ་བའི་པད་ཚལ་གྲོལ། །
ཁྱོད་ཀྱིས་རེ་ཞིག་དངུལ་ཁང་ནང་ནས་སྒོར་མོ་བསྐྱིས་ཏེ་གསེར་གདུབ་ཆ། །
ཉོས་ཚེ་ འུ་ ཅག་ གཉེན་ སྒྲིག་ དགའ་ སྟོན་ རིང་ བོར་ མི་ ཐོགས་ བ ཤམས་ ཐུབ་
444



ཅིང་། །
ཕྱིས་ནས་སྐྱིན་ཚབ་སྤྲོད་པར་བྱ་ཞེས་བདེ་སྐྱིད་ལྷ་མོས་གསལ་འདེབས་ཀྱི། །
ཚིག་གི་སིལ་སྙན་ལྷང་ལྷང་འཁྲོལ་བས་ཕོ་གསར་རབ་ཏུ་མཉེས་པར་བྱས། །
ཕོ་མོ་གཉིས་ཀ་འབྲལ་བའི་གདུང་བས་ལེ་ལོའི་གོམ་པ་འདོར་བྱེད་ཅིང་། །
ཕྱི་མིག་རེ་རེ་ལྟ་བའི་དུས་སུ་ན་ཆུང་གདོང་ནས་མཆི་མའི་རྒྱུན། །
བབས་པ་ཕང་བར་འཁྱིལ་བའི་རྫིང་བུར་བཞིན་རས་སྐལ་ངན་ཤར་བ་ཡི། །
གཟུགས་བརྙན་ཇི་འདྲ་ཡིན་པའི་ཚུལ་ལ་ཞིབ་ཏུ་ལྟ་བར་བྱེད་པ་བཞིན།
ཞོགས་པའི་བསིལ་རླུང་འཇམ་པོ་ཡིས། །
ནུ་རྒྱུས་མ་ཡི་མགོ་སྐྱེས་ཕྲེང་། །
གཡོས་ཀྱང་བརྩེ་ཞིང་དུང་བའི་སེམས། །
གཞོན་ནུའི་ཕྱི་བཞིན་བསྙེགས་པར་གྱུར། །
མཛའ་གཅུགས་ཕོ་མོ་གཞོན་ནུ་ཟུང་། །
ཁ་གྱེས་རྐང་པའི་སྟངས་སྟབས་ནི། །
སོ་སོའི་གནས་སུ་སྒྱུར་བ་གང་། །
དབྱར་གྱི་ཆུ་འཛིན་གཡོ་བ་བཞིན། །
རིན་ཆེན་རྒྱུན་གྱིས་རབ་མཛེས་ཤིང་། །
དཀར་ལྡེམ་ལུས་ནི་འཇོ་སྒེག་ཅན། །
ན་ཆུང་མཛའ་གཞས་ལེན་པའི་སྒྲས། །
དྲི་ཟའི་གླིང་བུའི་ཁེངས་པ་འཕྲོག །
བཞིན་རས་ཟླ་ཚེས་འཛུམ་རླབས་ཀྱིས། །
445



སྙིང་ལ་ཀུན་དགའི་དཔལ་སྟེར་བའི། །
བུ་མོ་ཐག་རིང་སོང་བའི་རྗེས། །
གཞོན་ནུས་ལྟ་བཞིན་ཧད་ཀྱིས་ལངས། །
བརྒྱད།
དགུ་བའི་ཚེས་པ་ཉེར་ལྔའི་ཞོགས་པའི་དུས། །
གྲང་བའི་རླུང་གཞོན་མེ་ལ་སྐྲག་གྱུར་ནས། །
མི་རྣམས་བཞིན་རས་སྤུ་ཕྲེང་བུ་ག་ལ། །
འཛུལ་བའི་ཟོལ་གྱིས་བག་ཕེབས་གནས་སམ་སྙམ། །
ཨིནྡྲ་ནི་ལ་བཞུས་པའི་ཁུ་བ་ཡིས། །
བྱུགས་འདྲའི་མཁའ་ལ་ཉི་མའི་བཞིན་ངོམ་ཚེ། །
ནགས་ཀྱི་འདབ་ཆགས་རབ་དགའི་འཛུམ་དང་ལྷན། །
སྟན་འགྱུར་མགྲིན་པའི་གླུ་དབྱངས་ཅི་དགར་ལེན། །
དགུན་གྱི་གྲུང་བའི་རེག་བྱའི་སྡུག་བསྔལ་ཀུན། །
གཟུགས་མེད་དྲི་བཞོན་བུ་མོས་བསྒྲགས་པའི་དུས། །
ལྷུང་ལྷུང་དལ་གྱིས་འབབ་པའི་ཆུ་ཀླུང་རྣམས། །
སྐྲག་པས་ཆབ་རོམ་གོས་སུ་གྱོན་པར་ངེས། །
དབྱར་གྱི་ལང་ཚོ་རྒྱས་པའི་གསེར་ལྡན་མའི། །
རྒྱུན་དུ་དངོམས་པའི་མཚར་སྡུག་མེ་ཏོག་རྣམས། །
ཕྱེ་མར་བརླགས་པ་མིན་ནམ་དགུན་གྱི་དུས། །
ཁ་བ་བུ་ཡུག་འཚུབ་པའི་འཕྲོ་འདུ་བྱེད། །
446



དུས་དེར་ཕོ་གསར་དོན་གྲུབ་རྒྱ་མཚོ་ཡིས། །
སྒོར་མོ་བསྐྱི་བར་རེ་བ་ཞུ་བའི་གཏམ། །
འགོ་གཙོའི་སྒྲ་འཛིན་བཅུད་དུ་སྤེལ་བ་ནི། །
བྱིས་པས་མ་ལ་ཟས་སྐོམ་སློང་བ་བཞིན། །
གཞུང་དངུལ་སྒེར་ལ་བསྐྱི་པར་མི་འོས་ཞེས། །
འགོ་གཙོས་སྙན་པའི་ངག་གིས་སྨྲས་པའི་ཚེ། །
གཞོན་ནུའི་ཡིད་དབང་སྤྲིན་གྱི་ལྡིང་ཁང་དུ། །
འཁྱུག་པའི་རེ་བའི་གཡུ་འབྲུག་ས་ལ་ལྷུང་། །
རེ་བའི་འཇའ་རིས་མཁའ་ལ་ཡལ་བ་ན། །
ད་ནི་སྒོར་མོ་བརྐུས་ཀྱང་སུས་རྟོགས་ཞེས། །
ཆུ་སྲིན་ཚོགས་ཀྱིས་བདག་ཏུ་བཟུང་བའི་མཚོར། །
ངང་ངུར་ཅི་དགར་རོལ་བ་མ་མཐོང་ངམ། །
དེ་འདྲའི་ཐབས་ངན་བློ་ཡི་རྒྱན་འཆང་སྟེ། །
སྒོར་མོ་བརྐུ་བའི་གོ་སྐབས་ལ་བསྒུགས་ནས། །
ཉི་ཟླ་རང་སྣང་འགྲོས་ཀྱིས་འཁོར་བ་དང་། །
ཉེ་བར་བསྟུན་ནས་ཉིན་ཞག་འགའ་ཞིག་འདས། །
ཉིན་མཚན་ཁོར་ཡུག་ཀུན་ཏུ་སྒོར་མོ་འགའ། །
བརྐུ་བའི་གོ་སྐབས་འཚོལ་བར་འབད་པའི་བུའི། །
ལུས་ནི་བདེ་ཞིང་འཇམ་པའི་མལ་གོས་ནང༌། །
གཉིད་པའི་གོ་སྐབས་ཡོད་མེད་འཕྱང་མོ་ཉུག །
447



གཞོན་ནུའི་ཡིད་ལ་བསྐུ་བར་ཕན་པའི་ཐབས། །
བརྒྱ་ཕྲག་སྟོང་གིས་མངོན་པར་ཁེངས་པའི་ལྗིད། །
གཡོ་མེད་འདེགས་པའི་ས་ཡི་གོ་ལ་འདི། །
མཚོ་ལ་མ་བྱིང་ཨེ་མ་ངོ་མཚར་ཆེ། །
ཉིན་ཞིག་མཚན་མོར་མུན་པ་ཡིས། །
རི་ཀླུང་ཁྱུར་མེད་བཏང་བའི་དུས། །
ཕོ་གསར་རྐང་འཇབ་ལག་འ ཇབ་ཀྱིས། །
དངུལ་ཁང་ཕྱོགས་སུ་འགྲོ་བར་རྩོམ། །
སྒོ་མོ་ཆེ་ཡི་འ གྲུམ་སླེབས་ཚེ། །
ཁྱི་ཡིས་ཞེ་སྡང་སྐད་འབྱིན་པར། །
སྐྲག་པའི་ཉམས་ཀྱིས་བརྡ་བྱིན་ནས། །
ར་བའི་ནང་དུ་མྱུར་བར་འཛུལ། །
མལ་ཁོང་རྣམས་ཀྱི་གློག་ཞུན་ཕྲེང་། །
གཟིམ་པས་ཕྱོགས་ཀུན་མུན་འ ཐིབས་ཤིང༌། །
ཁོར་ཡུག་དག་ཀྱང་དབེན་པ་འདིས། །
གཞོན་ནུའི་རྡོག་སྒྲར་ཉན་པ་བཞིན། །
དེ་ནས་སྒོར་མོའི་མཛོད་ཁང་ཆེ། །
གང་དུ་ཡོད་པའི་ཕྱོགས་དེ་ལ། །
གོམ་སྟབས་སྒྱུར་བའི་ཕོ་གསར་གྱི། །
སྙིང་ཡང་ལུག་རྟིང་རྩེན་པ་འདྲ། །
448



ལག་སྒྲོན་འོད་ལ་རབ་བརྟེན་ནས། །
སྒོ་ཆུང་བརླགས་ནས་ཁང་བཟང་དེར། །
སིམ་པའི་འགྲོས་ཀྱིས་ཞུགས་པ་་དང་། །
རྣོ་ཡི་ལྕགས་སྒམ་གཏོར་བར་བརྩོན། །
རྣོ་སྒམ་གང་དེ་གཏོར་བའི་རྗེས། །
བརྒྱ་གྲངས་ཅན་གྱི་ཤོག་དངུལ་རྣམས། །
ལྷན་ཅིག་བརྩེགས་པ་འགའ་བླངས་ཏེ། །
རྒྱབ་ཁུག་ནང་དུ་འཇུག་པར་བྲེལ། །
བུ་མོའི་ལུས་ཀྱི་ལང་ཚོ་མི་རྟག་ཐུར་དུ་འབབ་པའི་ཆུ་བོ་བཞིན། །
དབང་པོ་ལྔ་ཡི་མཛེས་པ་མི་རྟག་མཁའ་ལ་འཁྱུག་པའི་གློག་དམར་བཞིན། །
ཕོ་མོའི་འདོད་པའི་བརྩེ་དུང་མི་རྟག་ཆར་རྗེས་ཤར་བའི་འཇའ་ཚོན་བཞིན། །
དེ་ཕྱིར་མཛེས་མ་དག་གི་ཆེད་དུ་མི་ཕན་ལས་གང་སྒྲུབ་འོས་སམ། །
སྨིན་ལེགས་མ་ཡི་ཆེད་དུ་སྲོག་༣ ཆང་གཞོན་ནུས་རང་ལ་གནོད་པའི་ལས། །
འཇིགས་པ་མེད་པར་བསྒྲུབ་པའི་ཆ་ལ་བརྩོན་འགྲུས་དྲག་ཏུ་བྱེད་པ་གང་། །
བོད་རིགས་དར་རྒྱས་ཡོང་བའི་ཆེད་དུ་སྤྱད་ན་རང་གཞན་གཉིས་ཀ་ལ། །
ཤིན་ཏུ་ཕན་པའི་འབྲས་བུ་བདེ་བླག་ཐོབ་པར་སོམ་ཉི་ཅི་ལ་འཛིན། །
ལྟོས་དང་དངུལ་ཁང་ནང་ནས་སྒོར་མོ་ཁྲི་ཕྲག་དུ་མ་བརྐུས་པ་ཡི། །
ཕོ་ གསར་ དོན་ གྲུབ་ རྒྱ་ མཚོའི་ ཡིད་ ལ་ འཇིགས་ སྐྲག་ སྐྱེས་ པས་ ལུས་ འདུར་
བཞིན། །
རིག་རིག་མིག་གིས་ཕྱོགས་བཞིར་ལྟ་བཞིན་ཁྱིམ་གྱི་ཕྱོགས་སུ་བགྲོད་པ་ནི། །
449



བྱ་ཁྲ ར་འཛེམ་པའི་ཉམ་ཆུང་སྒྲོ་ལྡན་ཚང་ལ་འཕུར་དང་ཡང་དག་མཚུངས། །
དགུ་
སྲོད་ཀྱི་མཚམས་སྤྲིན་འོད་སྣང་དྭངས་གཙང་ཆུ་བོར་འཕྲོས་ཏེ་དམར་མདངས་
ཤར། །
གྲོང་ཚོའི་འདབས་ཀྱི་ལྗོན་ཤིང་ཁྲོད་ནས་བྱ་བྱེའུ་ཀུན་གྱིས་སྐད་སྙན་འབྱིན། །
ཁྱིམ་ཚང་ རྣམས་ ལས་འཕྱུར་བའི་ དུད་ཞགས་ ཆར་ སྤྲིན་བཞིན་ དུ་མཁའ་ལ་
འཁྲིགས། ། །
རྫི་བོ་གཞོན་ནུ་རྟ་ལ་བཞོན་ཏེ་ཕྱུགས་ཁྱུ་དེད་ནས་གྲོང་ཚོར་ལོག །
ནོར་གླིང་རྫོང་གི་ལས་ཁུངས་མང་པོའི་སྒོ་མོར་ཚོན་མདངས་རྣམ་པར་བཀྲ། །
ཁྲོམ་སྲང་ཆེ་ཆུང་ཚང་མར་གོས་ཀྱིས་མཛེས་པའི་མི་རྣམས་འདུ་འཛིར་རྒྱུ། །
ཟ་ཁང་རྣམས་ནས་ཆང་ལ་རོལ་བཞིན་ཕན་ཚུན་མཛུབ་མོ་འཕེན་པ་དང༌། །
ཁ་བརྡ་གད་མོ་སོགས་ཀྱི་སྒྲ་རྣམས་ལྷན་ཅིག་ཕྱོགས་བཞིར་འཕུར་ཞིང་ཁྱབ། །
སྐབས་ཤིག་ཟ་ཁང་དེ་ཡི་ནང་ནས་ཆང་གིས་མྱོས་པའི་ཕོ་གཞོན་ཞིག །
རང་ལྕོགས་མ་ཐུབ་ལུས་པོ་འཁྱོར་ཞིང་ཁ་ནས་སྐྱུག་བཞིན་ཕྱིར་འོངས་ཚེ། །
མི་རྣམས་དོན་གྲུབ་རྒྱ་མཚོ་ཡིན་པ་ཤེས་པར་གྱུར་ཏེ་ལྟོས་ཤིག་ཅེས། །
མཛུབ་རྩེ་གཏད་ནས་ཕན་ཚུན་སྟོན་བཞིན་གོམ་པའི་འདེགས་འཇོག་སྒྱུར་བར་
བྱེད། །
ཚུལ་དེ་མཐོང་ནས་ཕོ་གསར་ཁྲོས་པའི་ངར་སྐད་འབྲུག་གི་སྒྲ་ལྟར་སྒྲོག །
ཕར་འཁྱོར་ཚུར་འཁྱོར་གོམ་པ་སྤོ་བ་གཅན་གཟན་རྨས་མ་མཆོང་བ་འདྲ། །
མིག་གིས་ཧུར་རེ་ལྟ་བ་མཐོང་ན་རྒྱུ་མཚོ་ཧུབ་ཀྱིས་འདྲེན་ནམ་སྙམ། །
450



སྲིད་ན་དོ་ཟླ་བྲལ་བའི་ཉམས་ཀྱིས་རང་ཁྱིམ་ག་ལ་བ་དེར་བཞུད། །
ཕྱི་རུ་མུན་པ་ཕྱུར་བུར་འཐིབས་དུས་ཕོ་གཞོན་དེ་ཉིད་རང་ཁྱིམ་དུ། །
ཉེས་སྐྱོན་སྤུ་ཙམ་བྱུང་བ་མེད་པར་བདེ་བླག་ངང་དུ་འབྱོར་བའི་ཚེ། །
ཨ་མས་ བཞིན་ དུ་ འཛུམ་ དཀར་ རྒོད་ བཞིན་ གཅེས་ ཕྱུག་ དོན་ གྲུབ་ རྒྱ་ མཚོ་
ཁྱོད། །
སྔ་མོར་ཁྱིམ་དུ་མི་ལོག་པ་ཡི་རྒྱུ་མཚན་ཅི་ཞེས་འདྲི་བར་བརྩོན། །
གསེར་གྱི་གདུ་བུ་ཆ་གཅིག་ཉོ་བའི་སླད། །
རྫོང་ལ་ཉུལ་ནས་ཤིན་ཏུ་འཕྱིའོ་ཞེས། །
བརྗོད་བཞིན་ཕོ་གསར་མལ་དུ་ཉལ་མ་ཐག །
སྡུར་བའི་རོལ་མོ་འཁྲོལ་བའི་སྒྲ་ཡང་གྲགས། །
ཨ་མས་མགོ་བོ་འཕྲེད་དུ་གཡུག་བཞིན་པར། །
གསེར་གྱི་གདུ་བུ་ཉོ་བྱེད་སྒོར་མོ་རྣམས། །
ཇི་ལྟར་ལག་རྩེར་ཐོབ་བམ་སྙམ་པའི་ཡིད། །
རང་དབང་མེད་པར་སོམ་ཉིའི་ཁྱོགས་ལ་འཕྱང༌། །
ནམ་མཁའི་མཐའ་རུ་ཞོགས་པའི་མཚམས་སྤྲིན་འཁྲིགས། །
བྱེའུ་རྣམས་ཀྱིས་ཀྱུར་ཀྱུར་སྐད་སྙན་འབྱིན། །
བསེར་རླུང་སྒོ་ཡི་སྲུབས་ནས་ནང་དུ་རྒྱུ། །
ཕོ་གཞོན་མལ་ལས་ལྡང་སྟེ་ཁ་ལག་བཀྲུས། །
ཞོགས་ཟས་ཚིམ་པར་ལོངས་སུ་སྤྱད་པའི་རྗེས། །
ཁྱིམ་མཚེས་བགྲེས་པོ་ཚེ་བརྟན་རྒྱལ་ཁྲིད་ནས། །
451



མཛའ་མོ་བདེ་སྐྱིད་ལྷ་མོའི་ཁྱིམ་གྱི་ཕྱོགས། །
རབ་དགའི་ཉམས་ཀྱིས་བགྲོད་པའི་རྐང་སྟབས་བསྒྱུར། །
གཞོལ་འ གྲོའི་རྒྱུན་བཟང་སྐུ་རགས་ཀྱིས་མཛེས་པའི། །
ནེའུ་གསིང་ཚལ་གྱི་ལམ་དུ་ཞུགས་པའི་ཚེ། །
སྟོན་དུས་བོད་ཀྱིས་ཕྱོགས་ཀུན་ཁེབས་པ་ནི། །
ས་ལ་དར་དཀར་ཡུག་གཅིག་བརྐྱངས་པ་འདྲ། །
དེ་ནས་ཁོ་གཉིས་མཛའ་མོའི་ཁྱིམ་སྒོ་ལ། །
འབྱོར་བའི་དུས་སུ་ཕ་མ་ལ་སོགས་པའི། །
འཛུམ་དཀར་རྒོད་པའི་ཉམས་ཀྱིས་སྡུན་བསུས་ཏེ། །
ཕན་ཚུན་གླེང་མོལ་རྫོགས་ལྡན་དཔལ་ལ་རོལ། །
དོན་གྲུབ་རྒྱ་མཚོས་གསེར་གདུབ་དང༌། །
གཉེན་རྟགས་རྒྱག་པའི་ནས་ཆང་དག །
ཕུལ་ཚེ་ཕ་མའི་སྙིང་ཁོང་དུ། །
དགའ་བའི་རླབས་ཕྲེང་གྱེན་དུ་འཕྱུར། །
དེ་ནས་ཚེ་བརྟན་བགྲེས་པོ་ཡིས། །
བུ་མོ་གཉེན་ལ་སློང་བའི་གཏམ། །
སྙན་པར་བརྗོད་པ་ཐོས་འཛིན་སྐོར། །
ཚངས་དབྱངས་སྙན་པའི་དཔེ་ཟླར་བྱས། །
བུ་མོའི་ཕ་མ་ཟུང་དགྱེས་པ། །
ཉི་མའི་དཀྱིལ་འཁོར་ཤར་བ་དང་། །
452



ལྷན་ཅིག་པད་མ་དཀར་པོ་ཡི། །
འདབ་མའི་ཚོགས་ཀུན་རྒྱས་པ་བཞིན། །
ལང་ཚོ་རྫོགས་པའི་གཞོན་ནུ་མར། །
གསེར་གྱི་གདུ་བུ་བྱིན་པ་ནི། །
ན་ཆུང་བུ་མོ་མཛེས་པའི་རྒྱུན། །
གོས་ཀྱིས་སྤྲས་ན་དེ་བས་ལེགས། །
མཛའ་མོའི་མ་ཡིས་དེ་སྐད་དུ། །
གསུངས་པས་གཞོན་ནུར་དགའ་བྱིན་པ། །
དབང་སྔོན་བཞུས་པའི་ཁུ་བ་ཡིས། །
སྟོན་གྱི་མཁའ་ལ་བྱུགས་དང་མཚུངས། །
དུས་དེར་སྒོར་མོ་སྟོང་ཕྲག་གཉིས། །
ཕུལ་བས་ཕ་མ་རབ་མཉེས་པ། །
ཟླ་བའི་བཞིན་རས་ངོམ་པ་ནི། །
ཀུན་ད་དགའ་ནས་འཛུམ་པ་བཞིན། །
རྒྱུ་ནོར་སྒོར་མོ་མཐོང་བའི་ཚེ། །
རྒྱུ་མ་མི་འགུལ་སྐྱེ་བོ་ཞིག །
འཇིག་རྟེན་འདི་ན་དཀོན་ནོ་ཞེས། །
གྲགས་པ་བདེན་པར་ཚད་མས་གྲུབ། །
མཛའ་མོ་དགོད་པའི་དཀར་ཆ་ནི། །
རྒྱུ་སྐར་འོད་ཚོགས་བསྡུས་པའམ། །
453



ཡང་ན་ཟླ་ཞུན་ཐིགས་ཕྲེང་གིས། ། ·
ལན་བརྒྱར་བྱུགས་པ་ཡིན་ནམ་ཅི། །
གང་དག་ཡིད་དབང་མཐུན་གྱུར་ཏེ། །
སྤྲོ་བ་ལས་བྱུང་དགོད་པའི་སྒྲ། །
སྟེང་གི་ནམ་མཁར་འཕུར་བ་ཡིས། །
སྒྲ་བརྒྱའི་ཁེངས་པ་ཐུང་ངུར་བསྙིལ། །
ཡིད་འོང་བཞིན་བཟང་མར་བལྟས་ཚེ། །
ངོ་ཚེས་བཞིན་རས་དམར་གྱུར་ཀྱང་། །
མིག་ཟུར་མཛེས་པའི་ཉག་ཕྲན་ནི། །
གཞོན་ནུར་འཕེན་པ་མཐོང་བར་གྱུར། །
ཡིད་འོང་མཛེས་མའི་རྣམ་འགྱུར་དེ། །
ཕོ་གསར་མིག་ངོ ར་འཕོས་མ་ཐག །
ཤིན་ཏུ་བརྟན་པ་ལྟར་བཅོས་ཀྱང་། །
ཆགས་པའི་རླུང་གིས་འདར་བར་བྱེད། །
བུ་མོའི་ལང་ཚོ་མཛེས་པའི་དཔལ། །
ཡིད་ཀྱིས་སྤྲུལ་པར་མི་ནུས་ཤིང༌། །
བཟོ་བོ་མཁས་པའི་ལག་སོར་གྱི། །
འདུ་བྱེད་ཀྱིས་ཀྱང་བསྐྲུན་པར་དཀའ། །
དེ་ཚེ་མཆོག་གི་སྒེག་མ་དེས། །
རྗེས་ཆགས་ཟུར་མིག་གཡོ་བཞིན་དུ། །
454



སྙན་པའི་འགྱུར་བག་འབུམ་ལྡན་པའི། །
རྣ་བར་སིམ་པའི་གཏམ་འདི་སྨྲས། །
རིང་མོ་ཉིད་ནས་ལས་སྨོན་གྱི། །
མཚམས་སྦྱོར་གཅིག་ཏུ་གྲུབ་པ་ཡི། །
ཕོ་གསར་དོན་གྲུབ་རྒྱ་མཚོ་དང་། །
ལྷན་ཅིག་སྤྱོད་པའི་གོ་སྐབས་ཐོབ། །
ཡུན་རིང་རྩེ་གཅིག་སྨོན་བྱས་པའི ་། །
རེ་བ་བསམ་བཞིན་དེ་རིང་རྫོགས། །
ཨེ་མ་དགའ་ཞེས་བརྗོད་ཐོས་ཏེ། །
མི་རྣམས་བཞད་གད་འབྲུག་ལྟར་གླལ། །
དེ་ནས་བགྲེས་པོ་ཚེ་བརྟན་རྒྱལ། །
ཕོ་གསར་དོན་གྲུབ་རྒྱ་མཚོ་གཉིས། །
རང་གི་ཁྱིམ་དུ་ལྡོག་པའི་བཤུལ། །
དལ་བུའི་འགྲོས་ཀྱིས་ཞུགས་པར་གྱུར། །
བཅུ།
དགུན་གྱི་ཟླ་བ་འོངས་པར་གྱུར་ནས་ཁ་བའི་འདབ་མ་ལྷབ་ལྷུབ་འབབ། །
ཁོར་ཡུག་ལྗོན་པ་རྣམས་ཀྱི་ལོ་འདབ་ཟད་ནས་རེངས་པའི་ཚུལ་གྱིས་འགྲེང༌། །
ནོར་འཛིན་མ་དང་ས་ཡི་ཕུར་བུའི་མདོག་ཉམས་སྐྱ་བོ་ཉིད་དུ་མཐོང་། །
ཉལ་འགྲོ་བུ་མོས་ཆབ་རོམ་གུར་ཕུབ་གདུང་བའི་སྨྲེ་སྔགས་ལན་བརྒྱར་ཟློ། །
གཞོན་ནུའི་ ལུས་ ཀྱི་ དཔག་ བསམ་ ལྗོན་ པར་ མཛེས་ སྡུག་ མེ་ ཏོག་ རྣམ་ སྒེག་
455



ཅིང་། །
ཕུལ་བྱུང་སྤྱོད་ཚུལ་འདབ་སྟོང་རྒོད་པའི་གྲགས་སྙན་དྲི་བསུང་འཐུལ་བ་ཡི། །
བདེ་སྐྱིད་ལྷ་མོ་རིང་བོར་མི་ཐོགས་ཁྱིམ་འདིར་ངེས་པར་འོང་ངོ་ཞེས། །
སྙམ་བཞིན་ཕོ་གསར་སྤྲོ་བས་མྱོས་གྱུར་མལ་དུ་འགྲེ་ལྡོག་ཅི་ཡང་བྱེད། །
འཇོ་སྒེག་ལང་ཚོའི་པད་སྡོང་ལྡེམ་ལ་ནུ་འབུར་སྦྲང་རྩིའི་བཅུད་ཆགས་ཤིང༌། །
བཞིན་རས་ཟླ་བའི་དཀྱིལ་འཁོར་ཡངས་པོར་དཀྱུས་རིང་མིག་གི་མཚན་མས་
སྤུད། །
མཁུར་འཛུམ་དཀར་དམར་འདྲེས་པའི་མདངས་ཀྱིས་མཚམས་སྤྲིན་མཛེས་པ་
ཕམ་བྱེད་ཅིང་། ། །
གནག་སྣུམ་ལན་བུ་མཛེས་པའི་རྩེ་མོར་རྒྱན་ཕྲེང་སྤུད་པའི་མཛའ་མོ་དྲན། །
ཆགས་པའི་ཡུལ་ལ་སེམས་ཤོར་བར། །
མཐའ་གཅིག་སྐལ་བ་བཟང་པོའི་དཔྱིད། །
ནམ་ཞིག་འཐོབ་པར་འགྱུར་སྙམ་ཚེ། །
སེམས་མེད་སྟོང་བའི་མཁའ་ཡང་འདར། །
གཞོན་ནུའི་རྣམ་འགྱུར་ལྟ་བའི་སླད། །
དབང་པོའི་ཕྱོགས་ཀྱི་ཁྱུང་སྔོན་སྐྱེས། །
འོད་སྣང་གཏེར་གྱུར་པད་མའི་གཉེན། །
འདྲེན་པའི་ཟོལ་གྱིས་ལྷགས་པར་གྱུར། །
དེ་ཚེ་ནམ་མཁའི་ནོར་བུ་མཆོག །
སྤྲིན་ལས་རྒྱལ་ཏེ་འོད་འབར་བས། །
འཇིག་རྟེན་གསལ་བ་ལ་ཆས་ཏེ། །
456



ཕོ་གསར་མལ་ལས་སློང་བར་བྱེད། །
སྐབས་དེར་ཉི་མ་ཡོད་པའི་ཕྱིར། །
སྡུག་བསལ་མུན་པ་ལས་རྒྱལ་ཏེ། །
དགའ་ཞིང་འཛུམ་པའི་འདབ་སྟོང་ནི། །
སྐལ་བཟང་དཔྱིད་དུ་གྲོལ་བར་ངེས། །
བག་མའི་དགའ་སྟོན་བཤམས་པ་ལ། །
ཉེ་བར་མཁོ་བའི་དངོས་པོ་རྣམས། །
ཉོ་སླད་གཞོན་ནུ་ཁྲོམ་སྲང་ལ། །
འགྲོ་བའི་ཟློས་གར་ཅི་ཡང་རྩེན། །
གཞོན་ནུའི་ཕ་མ་གཉིས་པོ་ཡང་། །
དགའ་བ་ཁོང་ལ་མ་ཤོང་བར། །
འཛུམ་པས་ཉི་ཟླ་ཟུང་གི་འོད། །
ཕམ་པར་བྱེད་བཞིན་ལས་ལ་བྲེལ། །
བུ་ལ་མནའ་མ་བསུ་བའི་ཚེ །
ཕ་མ་སུ་ཞིག་མི་དགའ་བར། །
བཞུགས་པ་ལྷ་ཡི་རྫིང་རིང་དུ། །
ཆུ་སྐྱེས་བཞད་དང་སོ་སོར་རྟོག །
གནམ་ལ་བལྟས་ན་ཉི་མ་དང་། ། །
ས་ལ་བལྟས་ན་གཟའ་སྐར་དག ། །
ཤིན་ཏུ་ལེགས་པའི་ཉིན་མོ་ལ། །
457



མཛའ་མོ་བག་མར་བསྐྱལ་ནས་འོངས། །
བག་མ་བསུ་བའི་བུད་མེད་དང་། ། །
བྱིས་པའི་ཚོགས་ཀུན་དགའ་གྱུར་ཏེ། །
ལམ་ཆང་འབུལ་བའི་འདུ་ལོང་གིས། །
ཆར་སྤྲིན་སྟུག་པོར་ཅོ་འདྲི་སྙམ། །
སྐྱེས་པ་དག་གིས་ལྷ་རྫས་ཀྱིས། །
ཕོར་བར་སྤུས་པའི་བདུད་རྩིའི་ཆང་། །
ཞང་བོར་འབུལ་བཞིན་བསུ་བའི་ཀླུས། |
དཔྱིད་ཀྱི་ཕོ་ཉར་སྐྱེངས་པ་བྱིན། །
ཀླུ་དང་གད་མོའི་སྒྲ་དག་གིས། །
ས་ཕྱོགས་ཕ་མཐར་ཁྱབ་པ་ན། །
ནོར་གླིང་རྫོང་ལ་བདེ་སྐྱིད་ཀྱི། །
དགེ་མཚན་སྣང་བས་ཁེངས་པར་གྱུར། །
དེ་ནས་ཞང་བོ་མནའ་མ་ཀུན། ། །
ཁྱིམ་དུ་བསུས་ཏེ་དགའ་སྟོན་མཆོག །
བཤམས་པར་འཆི་མེད་གྲོང་གི་ལྷའི། །
འགྲམ་ཆུ་ཆར་བའི་རྒྱུན་བཞིན་ལྷུང༌། །
ཕུན་སུམ་ཚོགས་པའི་བཟའ་བཏུང་གི། །
དགའ་སྟོན་བཤམས་པའི་དཔལ་ཡོན་ལ། །
ཅི་དགར་རོལ་པའི་མི་རྣམས་ཀྱང་། །
458



དགའ་བ་སྟོང་གིས་མྱོས་པོར་གྱུར། །
སྐབས་དེར་ཕོ་གསར་གཞོན་ནུའི་ཁྱིམ། །
ཆང་གིས་མྱོས་པའི་གླུ་ལེན་ཞིང་། །
རོལ་མོ་འཁྲོལ་བས་དྲི་ཟ་ཡི། }
འཇིག་རྟེན་ས་ལ་རྫོགས་པར་བྱས། །
ན་ཆུང་ལང་ཚོ་ཅན་རྣམས་དང་། །
གཞོན་ནུའི་ཚོགས་ཀྱིས་རོལ་རྩེད་གར། །
འགྱུར་བག་དུ་མས་མཛེས་བྱས་པས། །
མཐོ་རིས་མེ་ན་ཀ་ཡང་སྐྱེངས། །
ཕྱི་དྲོའི་དུས་ལ་བབ་པ་ན། །
དགའ་སྟོན་ཆོ་ག་རྫོགས་གྱུར་ནས། །
ཕྱོགས་ནས་འོངས་པའི་མགྲོན་པོ་དང༌། །
མི་རྣམས་སོ་སོའི་ཁྱིམ་དུ་ལོག །
སྐབས་དེར་ཉིན་མོའི་དབང་ཕྱུག་ཀྱང་། །
མཛའ་གཅུགས་ཁྱོ་ཤུག་ཟུང་དེ་ཡི། །
རེ་བ་མ་ལུས་རྫོགས་སླད་དུ། །
ཆུ་ལྷའི་ཕང་དུ་ཉལ་བར་གྱུར། །
དབང་ཕྱོགས་ལྷུན་པོ་མངོན་མཐོའི་རྩེར། །
ཆུ་ཤེལ་དབང་པོ་རབ་འཕགས་ནས། །
མནའ་མ་གསར་བའི་མཛེས་སྡུག་གི། །
459



དོ་ཟླར་ཆས་བཞིན་འོད་དཀར་སྤྲོས། །
དེ་ནས་ན་ཆུང་ཁྱོ་ཤུག་ཟུང༌། །
དལ་བུའི་འ གྲོས་ཀྱིས་གཟིམ་ཤག་ཏུ། །
ཞུགས་ཚེ་རྒྱུ་སྐུར་གཞོན་ནུ་ཡིས། ། །
མིག་སྟོང་བགྲད་ནས་ལྟ་བར་བྲེལ། །
ཀྭ་ཡེ་བདེ་སྐྱིད་ལྷ་མོ་ཁྱོད། །
བདག་གིས་རིང་ནས་དོན་གཉེར་བའི། །
རེ་འབྲས་ཕུན་ཚོགས་མེ་ཏོག་ནི། །
དེ་རིང་རྩེ་དགའ་རྒོད་པར་གྱུར། །
ཨེ་མ་སྙིང་གི་ཐིག་ལེ་ཁྱོད། །
འགྲོགས་པའི་སྐལ་བཟང་ཐོབ་པ་འདིར། །
འཇིག་རྟེན་བདེ་བའི་སྙིང་པོ་ཀུན། །
བསྡུས་ཀྱང་ཆར་ཡང་བསྐྲུན་མི་ཕོད།།
ཅེས་པའི་ཚིག་དེ་གཞོན་ནུ་ཡིས། །
ཆུང་མ་རབ་ཏུ་དགའ་བའི་དཔྱིད། །
སྤེལ་བཞིན་མགྲིན་པའི་ངོས་དག་ཏུ། །
ལག་ཟུང་ཞགས་པས་འཁྱུད་པར་རྩོམ། །
དུས་དེར་སྤྱི་བདེ་ལས་ཁུངས་ཀྱི། །
དམག་འགའ་ཁྱིམ་དུ་འོངས་གྱུར་ཏེ། །
དངུལ་ཁང་སྒོར་མོ་བརྐུས་པ་ཡི། །
460



ཉེས་ཅན་འཛིན་པར་ལྷགས་ཞེས་བརྗོད། །
ཕ་མ་རབ་ཏུ་སྐྱག་གྱུར་ཏེ། ། །
མྱ་ངན་ཆོ་ངེ་འདོན་བཞིན་པར། །
སྤྱི་བདེ་མི་སྣའི་ཞབས་དག་ལ། །
ཕྱག་བྱས་སྐྱབས་ཞུ་བྱེད་པར་བརྩོན། །
རྒྱལ་ཁྲིམས་གསེར་གྱི་གཉའ་ཤིང་དང་། །
འགལ་བའི་བུ་ཕྲུག་མི་འཛིན་པར། །
སྐྱབས་ཞུ་ཙམ་གྱིས་ཕན་སྙམ་པ། །
མཁའ་ལ་ལག་པས་རེག་པ་བཞིན། །
མཚར་སྡུག་ལང་ཚོའི་འདབ་བརྒྱ་གྲོལ་བའི་དཔྱིད། །
ཡིད་འོང་དགའ་མ་མེ་ཏོག་གསར་བའི་དཔལ། །
གཞོན་ནུ་དགའ་ཚལ་མཛེས་པའི་རྒྱན་རོལ་ཀྱང་། །
ལྕགས་སྒྲོག་ལག་པ་བདེ་བའི་གཤེད་དུ་འཕོས། །
དེ་ལ་དགའ་མའི་བློ་གྲོས་ཆུ་གཏེར་ལས། །
གསལ་བཤད་གཏམ་གྱི་རྦ་རླབས་གདེངས་ཀའི་ལྕེ། །
སྤྱི་བདེ་མི་སྣའི་རྣ་སྒོར་བསྐྱོད་པ་ལ། ། །
ཕན་འབྲས་མ་བྱུང་ཁྱོ་བོ་བཟུང་ནས་ཁྲིད། །
གསེར་གདུབ་ཉོ་སླད་ཕོ་གསར་མིའུ་ཐུང་། །
གཞུང་དངུལ་བརྐུས་པའི་གོམ་པའི་སྟབས་གཅིག་གིས། །
བདེ་སྐྱིད་ཕ་མཐའ་ཡངས་པའི་ས་ཆེན་ཁྱོན༑ །
461



མནན་ཚེ་ཁྱིམ་མི་སྟོབས་ལྡན་ས་འོག་རྨོངས། །
ཕ་མ་གཉིས་པོ་འཇིགས་གྱུར་པ། །
སྲོག་ལ་རྔམས་པའི་གཤིན་རྗེ་དང་། ། །
ལུས་ལ་རྔམས་པའི་གཅན་གཟན་གཉིས། །
ལྷན་ཅིག་ལུས་སྟེང་མཆོང་བ་འདྲ། །
བུ་ལ་སེམས་ཁུར་མེ་ལྕེ་ཡིས། །
སྙིང་གི་ཆུ་གཏེར་ཁོལ་བའི་གདངས། །
ཀྱེ་ཧོ་འདི་ནི་ཅེ་ཉེས་ཞེས། །
ངུས་པའི་མིག་ཆུས་བཞིན་རས་ཁེབས། །
ཨུཏྤལ་འཕྲུལ་གྱི་ཞགས་པའི་རྩེ་དགའ་ཡིས། །
སྙིང་གི་གདུང་སེལ་ཡིད་མཐུན་དགའ་མ་དེས། །
ལག་པར་སྤུས་པའི་གསེར་གདུབ་ལྟ་བཞིན་པར། །
སྐྱོ་བའི་མཆི་མ་དབྱར་གསུམ་ཆར་ལ་སྤྲུལ། །
ལུས་ཕྲའི་བདེ་སྐྱིད་ཉི་མ་ནི། །
གློ་བུར་ནུབ་རིར་ཕྱོགས་པ་ལས། །
འགྱོད་པ་དྲག་པོའི་གྲིབ་སོ་ནི། །
སེམས་ཀྱི་ལ་ལུང་ཀུན་ནས་འདུས། །
སྤྱི་བདེ་མི་སྣས་དྲི་རྩད་ཀྱིས། །
ཡིད་ཀྱི་བདེ་བ་འཕྲོག་པ་དང༌། ། །
རྩུབ་སྤྱོད་དྲག་པོའི་ཚ་ཟེར་གྱིས། །
462



མཛའ་བོའི་ལུས་ནི་གདུངས་པར་ངེས། །
ཞགས་པས་རྐང་ལག་དམ་བཅིངས་ཤིང༌། །
ལྕགས་སྒྲོག་བགྲང་ཕྲེང་འཛིན་པ་དེ། །
ཁྲིམས་ཀྱི་ཁང་པའི་ནགས་ཁྲོད་ན། །
སྡུག་བསྔལ་བསམ་གཏན་བྱེད་ཅིང་སྡོད། །
བཀྲེས་ཤིང་སྐོམ་པའི་གདུངས་པ་ཡི། །
བཞིན་རས་རྡུལ་གྱིས་ཁེབས་པའི་ངོས། །
ཁ་ལྕེ་གྱོང་བའི་འདབ་རྩེ་ན། །
ཆུ་ཐིགས་གཅིག་ཀྱང་མེད་པར་ངེས། །
སྲོག་དང་འབྲལ་དོགས་འཁྲུག་པ་ཅན། །
དེ་ཡི་ཀུན་རྟོག་ཉལ་འགྲོ་མ། །
མི་བཟོད་སྡུག་པའི་ཡུར་ལམ་ལས། །
བརྒྱལ་བའི་ཆུ་གཏེར་ཕྱོགས་སུ་གཞོལ། །
དེ་ལྟར་སྙམ་བཞིན་སྨིན་ལེགས་མར ། །
མྱ་ངན་ཁུར་གྱིས་ནོན་དང་ལྷན༑ །
ངེའུས་སྟོར་བའི་རྔ་མོང་བཞིན། །
ཁྱོ་བྲལ་གདུངས་པ་དབྱངས་སུ་ལེན། །
གསེར་གྱི་གདུ་བུ་ཉོ་བའི་སླད། །
ཁྱོ་བོ་བཙོན་དུ་བརྫངས་པ་ནི། །
ང་རང་ལན་ནོ་སྙམ་བཞིན་པར༑ །
463



མགྲིན་པ་རྣོང་བཞིན་མལ་ན་ཉལ། །
ཁྱོ་བྲལ་སྡུག་བསྔལ་མི་སེལ་ཞིང་། །
སེམས་གསོའི་གཏམ་ཡང་མི་འབྱུང་བའི། །
གསེར་གྱི་གདུ་བུས་ཅི་བྱ་ཞེས། །
ས་ལ་དོར་ནས་སྨྲེ་སྔགས་འདོན། །
དུས་དེར་རླུང་ནག་འཚུབ་མ་ཡི། །
བསེར་བུའི་བུ་ཡུག་འཁོར་བ་ལས། །
འུར་ཆེམ་མི་བཟད་གདུག་པའི་སྒྲ། །
རྣ་བ་འགེམ་ལ་རིངས་པ་བཞིན། །
ཕ་མ་གཉིས་དང་གཞོན་ནུ་མའི། །
སྡུག་བསྔལ་རྣམ་འགྱུར་མཐོང་གྱུར་ནས། །
མ་བཟོད་ཉ་རྒྱས་ཟླ་བ་ཡང་། །
སྤྲིན་གྱི་ལྡིང་ཁང་དག་ཏུ་བྱོས། །
མཁའ་ན་རྩེ་དགའ་རྒོད་པ་ཡི། །
རྒྱུ་སྐར་ཚོགས་ཀྱང་ཡིད་སྐྱོ་ནས། །
འོད་སྣང་མིག་དག་ཟུམ་བྱས་ཏེ། །
ཆུ་འཛིན་སྟུག་པོའི་སྒྲིབ་གཡོག་བླངས། །
གྲང་བའི་རླུང་དང་ཉེར་འགྲོགས་པའི་། །
ཁ་བ་བུ་ཡུག་འཚུབ་པའི་དཔུང་། །
ཁྱིམ་དེའི་སྡུག་བསྔལ་ལྟ་བའི་སླད། །
464



ཕྱོགས་ཀུན་རྒྱུ་བའི་ཅ་ཅོ་སྒྲོག །
མཚན་མོའི་དུས་སུ་ནོར་གླིང་རྫོང༌། །
གློ་བུར་ཁ་བས་མནན་པ་ཡིས། །
ཕ་མོ་གཉིས་དང་གཞོན་ནུ་མའི། །
བསམ་པའི་གནས་སྐབས་མཚོན་པ་བཞིན། །
གཡས་གཡོན་ལྗོན་པའི་འཁྲི་ཤིང་ཀུན། །
གྲང་བའི་རེག་བྱ་མ་བཟོད་པར། །
ཡལ་གའི་ལག་པས་ཁ་བའི་འདབ། །
བཟུང་ནས་གོས་སུ་ཀླུབ་པར་རྩོམ། །
ཤུར་ཤུར་ལྡང་བའི་གྲང་རླུང་རྒྱུན། །
སྒོ་གླེགས་བསྡམས་པས་མ་ཁོགས་པར། །
ཕྱི་ནང་རྒྱུ་བའི་ཟློས་གར་གྱིས། །
ཀུན་གྱི་སྙིང་ལ་འཇིགས་པ་སྟེར། །
དེ་ཡི་ཁྲོད་ནས་ཁྱུང་སྔོན་སྐྱེས། །
སྲིད་པའི་སྒྲོན་མེ་མཐོར་བཏེགས་ཏེ། །
ཕེབས་པར་སེམས་ལྡན་སེམས་མེད་ཀུན། །
སྒུག་པའི་རྣམ་འགྱུར་སྟོན་བཞིན་འདུག །
འདི་ལ་ཀན་སུའུ་ཞིང་ཆེན་གྱི་ གྲངས་ཉུང་མི་རིགས་རྩོམ་ཡིག་དཔྱད་བསྡུར་ཁྲོད་
ཕུལ་བྱུང་སྙན་རྩོམ་གྱི་བྱ་དགའ་ཐོབ་
465



ཁེར་རྐྱང་།
བགྲང་བྱའི་ཡུལ་ལས་འདས་པའི་སྐྱེ་དགུའི་ཆུ་གཏེར་ཀློང་འདིར།
ཁྱོད་ལ་འཛམ་གླིང་དང་རིང་ནས་བྲལ་ཏེ་ཁེར་རྐྱང་དུ་འཚོ་བའི་སྤོབས་པ་ཡོད་
དམ།
ཁོར་ཡུག་གི་མི་རྣམས་རྩེ་དགའ་འཚོལ་བར་བྲེལ་ཡང་།
ཁྱོད་ཀྱིས་སུན་སྣང་དང་སྐྱོ་ངལ་ལ་སེམས་ཁུར་གཏན་ནས་མི་བྱེད་པས།
རྩི་ཤིང་གཅིག་ཀྱང་མི་སྣང་བའི་བྱེ་ཐང་དུ་བཞད་པའི་མེ་ཏོག་ཅིག་དང་མཚུངས་
ལ།
དབྱར་དུས་ཀྱི་བསིལ་རླུང་ལ་དྲི་ཞིམ་སྐྱེས་སུ་འབུལ་འདོད་སྤུ་ཙམ་ཡང་མེད། །
གལ་སྲིད་ཁྱོད་རང་རྗེས་ལུས་ཀྱི་གཟེབ་ཏུ་ཚུད་པ་ཞིག་ཡིན་ན་ཡང༌། ། །
གྲུབ་མཐའ་ ལ་ ཞེན་ ཏེ་ ནང་ འཁྲུག་ གི་ མཚོན་ ཆ་ བསྒྲེངས་ པའི་ ཡུལ་ ཕྱོགས་
འདིར། །
ས་ཆུ་ལ་སྲེད་དེ་གསོད་འཕྲོག་གི་དཔུང་ཤུགས་ངོམ་པའི་ཡུལ་ཕྱོགས་འདིར།
སྲོལ་ངན་ལ་དགའ་ནས་ཡ་རབས་ཀྱི་སྤྱོད་ལམ་ཉམས་པའི་ཡུལ་ཕྱོགས་འདིར། །
ཁེར་རྐྱང་ དང་། མྱ་ ངན། སྤུན་ ཟླ་ ཡིས་ འཚེ་ བ་ བཅས་ ཀྱིས་ མནར་ ཞིང་
ལུས། ། །
466



ཁྱོད་ཀྱི་ལས་དབང་གི་ཕོར་བའི་ནང་དུ་ནང་འཁྲུག་གི་དུག་ཆུ་འཁྱིལ་བས། །
བརྩེ་དུང་དང་དགའ་སྐྱིད་ཀྱིས་བོར་བའི་སྲིན་བུ་ཉམ་ཐག་ཅིག་དང་མཚུངས།
གསར་དར་གྱི་སྲོལ་ངན་གཅེས་སུ་བཟུང་བ་ལས་དབུལ་ཕོངས་དང་སྡུག་བསྔལ་
ཐོལ་གྱིས་བྱུང༌།
ཡབ་མེས་ཀྱི་སྲོལ་བཟང་ཡོངས་སུ་སྤུངས་པ་ལས་ཡ་རབས་དང་ལ་རྒྱ་གཏན་ནས་
བརྗེད།
གུས་ལུགས་དང་བྱམས་བརྩེ་ལྷག་མེད་དོར་བ་ལས་འགལ་བ་དང་འཐབ་རྩོད་
མདུན་སར་བསླེབས་
རྙིང་ཞེན་གྱི་གོ་ཆ་ལུས་སུ་གྱོན་པ་ལས་རྗེས་ལུས་ཀྱི་ཁྲོད་དུ་མགོ་བོ་རྨོངས།
གསར་གཏོད་ཀྱི་རྣམ་དཔྱོད་བག་ལ་ཞ་བ་ལས་རྒུད་མདངས་ཀྱི་མཚན་མ་རིམ་
གྱིས་ཤར།།
དེ་ནི་ནམ་ཡང་སྤོང་ཐབས་མེད་པའི་ཁུར་བོ་ལྗིད་མོ་ཞིག་ཡིན་པས།
དེ་རིང་ཁྱོད་ཀྱིས་རྒྱབ་ཏུ་ཁུར་ནས་དུར་སའི་ཕྱོགས་སུ་འགྲོ་ན་ཡང་།
སང་ཉིན་ཁོ་ཚོས་ཀྱང་རྒྱབ་ཏུ་ཁུར་ནས་ཕྱི་མའི་ཡུལ་དུ་འགྲོ་དགོས་པས
ཁྱོད་ཀྱི་འཛུམ་དཀར་ནི་གླེན་རྟགས་ལ་ཟུར་ཟ་བྱེད་པའི་ཉག་ཕྲན་མིན།
ཁྱོད་ཀྱི་ལེགས་བཤད་ནི་སྤྱོད་ངན་གྱི་ནགས་ཚལ་བསྲེག་པའི་མེ་ལྕེ་མིན།
ཁྱོད་ཀྱི་ཐོད་གཉེར་ནི་ཕྱི་རབས་པར་སེམས་ཁུར་བྱེད་པའི་བསམ་གཞིགས་མིན།
ཁྱོད་ཀྱིས་རེ་སྒུག་བྱེད་པ་ནི་སྦྲང་ཆར་གྱི་བསིལ་མ་ཡིན་ན་ཡང་།
མིག་གིས་མཐོང་བ་ནི་སད་སེར་དང་ཐན་པའི་དཔུང་སྡེ་རེད།
ཁྱོད་ལ་དམིགས་ཡུལ་ཅི་ཡང་མེད་པར་རྒྱང་རིང་གི་གནས་སུ་བྲོས་ཏེ།
སུས་ཀྱང་མི་མཐོང་བའི་འཚོ་བའི་གྲུ་ཁུག་ཅིག་ན་ཁ་རོག་ཏུ་འདུག
467



འདུན་པ།
ལམ་བུ་ནི་ཐོག་མར་འདི་ནས་བྱུང༌།
བརྩེ་ཞེན་ནི་ཐོག་མར་འདི་ནས་བྱུང༌།
མཚར་སྡུག་ནི་ཐོག་མར་འདི་ནས་བྱུང༌།
ཡིད་ཆེས་དང་ཕུགས་བསམ་ཡང་།
འདི་གར་ལྗོན་ཤིང་ལྟར་རྩ་བ་ཚུགས།
སྙིང་ལ་ཉལ་བའི་རེ་ལྟོས་ཀྱི་སྐྱ་རེངས།
འདི་ནས་ནམ་མཁའི་མཐོངས་སུ་འཕགས་སོ། །
468



རང་དབང་།
སྟོད་གངས་རི་ཕྲེང་བས་ཆོམ་སྒྲ་ཞིག་བསྒྲགས་པ། །
སྤྲིན་ཟབ་མོའི་ནང་གི་འབྲུག་སྒྲ་དང་འདྲ་བས། །
སྨད་རྒྱུ་མཚོ་ཆེན་པོའི་འགྲམ་ངོགས་སུ་ཆགས་པའི། །
ཡུལ་ཆེན་པོ་རྣམས་ལ་བྲག་ཅ་ཞིག་འཁོར་བྱུང་། །
རླུང་བསེར་བུས་དུང་གི་རོལ་མོ་ཞིག་འཁྲོལ་བས། །
གནམ་སྔོན་པོ་ས་ལ་ལྷུང་འདྲ་ཡི་རྩྭ་ཐང་། །
ལོ་བསྐལ་བ་སྟོང་གི་གཉིད་རྨུགས་ལས་སད་པས། །
སྨད་རྒྱ་མཚོ་ཁྲོས་ནས་རྦ་རླབས་ཤིག་འཕྱུར་སོང་། །
དགུང་སྤྲིན་ནག་གསེབ་ནས་གློག་དམར་ཞིག་འཁྱུག་པས། །
སྟོད་གངས་རིའི་མུན་པ་སྐད་ཅིག་ཙམ་བསལ་ཞིང་། ། །
ས་ཡོམ་གྱིས་བརླགས་པའི་གནའ་གྲོང་གི་ཤུལ་ཡང༌། །
ཅུང་འདར་བའི་སྒྲ་ཆེན་ས་འོག་ནས་གྲགས་སོ། །
ཁྱོད་འདྲེན་བྱེད་ནམ་མཁའི་གློག་དམར་ལས་གསལ་ཞིང་། །
འགྲོ་གོམ་པ་ས་ཡོམ་རྒྱུགས་པ་ལས་མགྱོགས་པ། །
ངག་གདངས་སྙན་རྒྱ་མཚོའི་རླབས་སྒྲ་ལས་ལྷག་པར། །
469



སྨོན་འདུན་གྱི་མེ་ལྕེ་འགོག་མེད་དུ་འབར་བྱུང༌། །
ཁྱོད་ཟབ་མོའི་ཚུལ་ལ་གཟིགས་ཞིབ་ཀྱི་མིག་གཉིས། །
དུས་རྒྱུན་པར་རྡེབ་ལས་འ ཕྲོས་པ་ཡི་འོད་ཀྱིས། །
སྟེང་ནམ་མཁའི་མཐོངས་ཀྱི་སྲིད་པ་ཡི་སྒྲོན་མེ། ། །
སྲིན་མེ་འཁྱེར་ལྟ་བུའི་མཛའ་བོ་རུ་འཁོད་ཅིག །
མཐོ་དགུང་སྔོན་གནམ་གྱི་རྟ་ལྗང་གི་འོད་ཀྱིས། །
དམའ་ས་གཞིའི་རི་ཀླུང་རྒྱ་མཚོ་ལ་ཁྱབ་བཞིན། །
ཁྱོད་འོད་དུ་འབར་བས་གངས་ཅན་པའི་ཡིད་ལ། །
དྲག་འཐིབས་པའི་མུན་པ་ལྷག་མེད་དུ་ཆོམས་ཡ། །
སྤྱི་ཚོགས་ཀྱི་འགྱུར་བ་གློག་དམར་ལྟར་མྱུར་བས། |
ངེད་བོད་འབངས་བདེ་སྐྱིད་པད་མའི་འདབ་ཟུམ་ཡང་། །
ནངས་ཞོགས་པའི་དུས་ཀྱི་སྐྱ་རེངས་ཀྱི་ཤིང་རྟས། །
དགུང་ཉི་མ་འདྲེན་པའི་སྟ་གོན་ཞིག་བྱེད་དོ། །
94
47)



མི་ཚེ།
ཐག་རིང་གི་གནས་སུ་ལྗོན་ཤིང་ཞིག་སྟེ།
དཔྱིད་དུས་ཀྱི་བསིལ་རླུང་གིས་རེག་ཅིང༌།
དབྱར་དུས་ཀྱི་ཆུ་ཚན་གྱིས་བཀྲུས་པས།
གཡུ་མདོག་གི་ལོ་འདབ་ཕང་ཕུང་དུ་ཆགས།
སྣ་ཚོགས་པའི་མེ་ཏོག་ཁྲ་ཆིལ་ལེར་བཞད།
ཁྱོད་ནི་དབྱར་དུས་ཀྱི་མཚམས་སྦྱོར་བརྡ་ཁྱབ་ཞིག་ཡིན་པས། །
གཤོག་ལྡན་དང་གཤོག་མེད་ཀྱི་སྲོག་ཆགས་ཀུན་རུབ་ཀྱིས་
བསླེབས།
ཁ་ཅིག་གིས་ཁྱོད་ཀྱི་ལོ་འདབ་ལ་ཕྲག་དོག་བྱེད། །
ཁ་ཅིག་གིས་ཁྱོད་ཀྱི་མེ་ཏོག་ལ་ཡིད་སྨོན་ཤོར།
སུ་ཞིག་ཡིན་ཀྱང་ཚང་མ་དྲི་ཞིམ་གྱིས་བཟི་རུ་འཇུག་ཐུབ་
པ་ཡིན།
དབྱར་དུས་ཀྱི་ལག་པ་བརྐྱངས་ཏེ།
སྟོན་དུས་ཚུར་འཐེན་པའི་དུས་སུ།
ཁྱོད་ཀྱིས་ཁུར་དུ་ལྕི་བའི་ཤིང་འབྲས་ཀུན།
སྟོང་ཆེན་པོའི་འཇིག་རྟེན་གྱི་རུམ་དུ་བརྫངས།
ཁ་ཅིག་གིས་ཁྱོད་ནི་དཔག་བསམ་ལྗོན་པ་ཡིན་ཟེར།
471



ཁ་ཅིག་གིས་ཁྱོད་ནི་འབྲས་བུའི་བང་མཛོད་ཡིན་ཟེར། །
ཡིན་ན་ཡང་ལྗོན་ཤིང་གིས་ནགས་ཚལ་གྱི་དབུས་སུ།
ཡལ་ག་ལྡེམ་ཞིང་ཤིང་འབྲས་ངོམ་པའི་དུས།
ཉི་འོད་ཅིག་གིས་ཡོངས་སུ་ཁེབས་བྱུང་།
ལོ་འདབ་རེ་རེ་བཞིན་སེར་མདོག་ཏུ་གྱུར།
ཤིང་འབྲས་རེ་རེ་བཞིན་སྨིན་ཐག་ཆོད།
སྐབས་དེར། དགུན་དུས་འཇིབ་ཀྱིན་འཇབ་ཀྱིན་བསླེབས།
འཁྱག་སིབ་སིབ་ཀྱི་ཆུ་བོས་ལྗོན་ཤིང་ཡང་ཡང་བཀྲུས་པས།
ལོ་འདབ་རྣམས་རེ་རེ་བཞིན་རྙེད་ནས་ས་ལ་ལྷུང་།
ཡལ་ག་ཐམས་ཅད་རེངས་པའི་ཚུལ་གྱིས་འགྲེང་།
གཤོག་ལྡན་གྱི་འདབ་ཆགས་རྣམས་ཀྱང་བྲལ་ནས་སོང་། །
གྲང་རླུང་གི་ཁྲོད་ཀྱི་ལྗོན་ཤིང་།
ཁ་བ་བུ་ཡུག་གི་ཁྲོད་ཀྱི་ལྗོན་ཤིང་།
སྲོག་ལྡན་རྣམས་ཀྱིས་བོར་བའི།
འཇིག་རྟེན་འདིའི་གྲུ་ཟུར་ཞིག་ན།
ཁེར་རྐྱང་དུ་གནས་པ་དང༌།
འཇིག་རྟེན་འདིར་སུན་སྣང་སྐྱེས་ཏེ།
གྲོགས་མེད་ཁེར་རྐྱང་དུ་འགྲེང་སྟེ་གནས་སོ།།
472



གསང་བ།
སྲིད་པའི་སྒྲོན་མེས་དྭངས་གསལ་མཆི་མེད་ལམ། །
དྲི་བཞོན་དལ་བུར་རྒྱུ་བས་ཉལ་འགྲོའི་གཏེར། །
ཆ་རྫོགས་ཉ་རྒྱས་ཟླ་བས་མཚན་མོ་ལ། ། །
སྨྲས་པའི་གཏམ་གྱི་གསང་བ་སུ་ཡིས་རྟོགས། །
ཨུཏྤལ་འདབ་བརྒྱ་གྲོལ་བས་སྦྲང་རྩི་སྐྱེས། ༈ །
དག་བྱེད་ཁྲུས་ཀྱི་རྫིང་བུས་ཉི་མའི་གཉེན། །
འཁྲིལ་ལྡེམ་རྐང་འཐུང་གསར་པས་སྒྲོ་ལྡན་ལས། །
དྲངས་པའི་ཚོར་སྣང་གསང་བ་སུ་ཡིས་རྟོགས། །
གཡུ་མདོག་རྩྭ་ཐང་ཆེན་པོས་རྟ་ནོར་ལུག །
སྤང་རི་སྔོན་པོས་ཁྲི་གཉན་བུ་མོའི་ཁྱུ། །
ལྷུན་སྟུག་གངས་རིས་གདོང་ལྔའི་དབང་བོ་ལ། །
བླངས་པའི་གླུ་གཞས་གསང་བ་སུ་ཡིས་རྟོགས། །
དྲོད་འབེབས་དུས་ཀྱིས་ཆར་ཆུ་ལྡན་པའི་དབྱར། །
473



}nz7
སྤྲིན་འབྱུང་དུས་ཀྱིས་བསིལ་རླུང་ལྡང་བའི་སྟོན། །
འབྲས་ལྡན་དུས་ཀྱིས་གྲུང་རེག་ཅན་གྱི་དགུན། ། །
སྤྲིངས་པའི་འཕྲིན་གྱི་གསང་བ་སུ་ཡིས་རྟོགས། །
ཞོགས་པའི་སྐྱ་རེངས་ཉིན་བྱེད་འཆར་བར་དགའ། །
ནུབ་ཀྱི་མཚམས་སྤྲིན་རྒྱུ་སྐར་འཛུམ་པར་དགའོ། །
རྫི་བོའི་གླུ་དབྱངས་བྲག་ཅར་འཁྱུད་པོར་དགའ། །
དེ་ལྟར་དགའ་བའི་གསང་བ་སུ་ཡིས་རྟོགས། །
རླབས་ཀྱི་ཕྲེང་བ་ཆུ་གཏེར་ངོགས་སུ་ཞེན། །
ངོགས་ཀུན་ཆུ་ཟེགས་རྡུལ་གྱི་ཕུང་བོར་ཞེན། །
བརྩེ་ཞེན་མདུད་བརྒྱས་བཅིངས་པའི་འཇའ་རིས་ཤིག །
མཁའ་དབྱིངས་བྲིས་པའི་གསང་བ་སུ་ཡིས་རྟོགས། །
འཇའ་ཚོན་འོད་ཟེར་འཁྲིགས་པའི་གུར་ཁྱིམ་དུ། །
རབ་དཀར་ཆུ་འཛིན་གཡོ་བའི་ཟློས་གར་ཅན། །
མཐོན་མཐིང་ནེའུ་གསིང་ཚལ་ལ་བརྩེ་ཉམས་ཀྱིས། །
སྦྲང་ཆར་འབེབས་པའི་གསང་བ་སུ་ཡིས་རྟོགས། །
གསེར་གྱི་པདྨོ་བཞད་པའི་ལྡིང་ཁང་ན། །
དུང་གི་བུང་བ་མྱོས་པའི་གླུ་དབྱངས་མཁན། །
དགུན་གྱི་ཕོ་ཉས་གཉིད་ཀྱི་བདེ་བ་ལ། །
དལ་གྱིས་འགོད་པའི་གསང་བ་སུ་ཡིས་རྟོགས། །
474



སྐྱེ་འཆིའི་ལྐོག་གྱུར་གསང་བ་སུ་ཡིས་རྟོགས། །
སྐྱེ་བ་སྔ་ཕྱིའི་གསང་བ་སུ་ཡིས་རྟོགས། །
ལྷ་ཡི་དངོས་གྲུབ་གསང་བ་སུ་ཡིས་རྟོགས། །
སྒོམ་སྒྲུབ་ཉམས་རྟོགས་གསང་བ་སུ་ཡིས་རྟོགས། །
ངེད་ཅག་འཚོ་ལ་ངལ་བས་དུབ་པའི་ཁྲོད། །
ཅི་ཡང་མ་རྟོགས་ཉི་མ་འཁྱོལ་བའི་ཚེ། །
གཤིན་རྗེའི་སྤྱན་ལས་འཕྲོས་པའི་གཟི་འོད་ཀྱིས། །
སྙིང་ལ་ཉལ་བའི་འདོད་པ་ཐམས་ཅད་བསྲེགས། །
དེ་དུས་གསང་བ་བག་ལ་ཞ་བའི་ཁྲོད། །
སྐད་ཅིག་འོད་ཀྱི་སྣང་བས་གསལ་བ་དེ། །
ནུབ་ཀྱི་རི་རྩེར་ལྷུང་བའི་རྟ་ལྗང་ངམ། །
ཡང་ན་ཞོགས་པའི་ཉི་གཞོན་ཡིན་ནམ་ཅི། །
475



མཚན་མོ།
རྒྱུ་སྐར་གྱི་ཕྲེང་བ་འཛུམ་དཀར་རྒོད་ཅིང་།
དཀར་གསལ་གྱི་ཟླ་བ་མཁའ་ལ་འཕགས་དུས།
མཛའ་མོ་ཡི་གླུ་གཞས་ཐོས་པར་ལྷུང་བས།།
བདག་ལ་བདེ་ཞིང་སྐྱིད་པའི་སྣང་བ་ཞིག་བྱུང་།
ཟླ་བས་ཞི་དུལ་གྱི་བདུད་རྩིའི་འོད་ཟེར་དེ།།
མུན་པ་སྲབ་མོའི་ཕག་གི་རྒྱུ་སྐར་ལ་སྟེར་དུས།
ཁྱོད་ཀྱི་རྣ་བར་འཇེབས་པའི་གླུ་གཞས་དེ།
མཛའ་ཞིང་བརྩེ་བའི་སྦུབས་རྒྱུ་ལས་འཕུར་ནས།
བདག་གི་སྙིང་དབུས་སུ་ཞུགས་པས།
དེ་གཟོད་ཧ་ཧའི་དགོད་སྒྲ་འབྱིན་པར་བྱེད།།
ཆ་རྫོགས་ཉ་གང་ཟླ་བ་གཉིད་དུ་ཡུར་ཡང་།
རྒྱུ་སྐར་གྱི་ཕྲེང་བས་མིག་སྟོང་རྡེབ་ཅིང་འདུག
གཟུགས་མེད་ཀྱི་རླུང་གཞོན་ལྡང་བ་མེད་པས།
ལྗོན་ཤིང་རྣམས་ཁ་ཁུ་སིམ་པར་གནས་དུས།
ཁྱོད་ཀྱི་སྙན་འཇེབས་ཀྱི་གླུ་གཞས་རེ་རེ་ལས།
བརྩེ་དུང་གི་བདུད་རྩི་ཐོར་བའི་རྒྱུན་གྱིས།
དགའ་བདེ་ཡི་མེ་ཏོག་བརླན་པར་བྱས་སོང་།
476



གླུ་སྙན་མོས་ཡིད་དབང་འཕྲོག་ཙ་ན།
ཁྱོད་ཀྱིས་ད་དུང་གཞས་ཤིག་གཏོང་རོགས་མཛོད།
འུ་ཅག་ཟླ་བ་དང་སྐར་མ་ཇི་བཞིན།
མི་འབྲལ་ཡུན་དུ་བརྩེ་བའི་གླུ་གཞས་ཤིག །
དབྱངས་རྟ་སྙན་པའི་ལམ་ནས་གཏོང་རོགས་མཛོད།
471



འོད་ལྡན་གྱི་ལམ་བུ།
ལང་ཚོའི་མེ་ཏོག་འདབ་ཕྲེང་ཟུམ་པ་ཡི་བགྲེས་པོ། །
འདས་པའི་དུས་ཀྱི་གནས་ཚུལ་ཟླ་བ་ཡི་གཟུགས་བརྙན།
མ་འཁྱོག་གངས་དཀར་སེམས་ཀྱི་མེ་ལོང་དུ་ཤར་ཚེ། །
འགྱོད་པའི་གདུང་བས་མནར་བའི་ཤུགས་རིང་ནི་མ་འབྱིན། །
སྔོན་དུས་ཁྱོད་ཀྱི་ཚེ་སྲོག་གངས་རི་ཡི་སྦུབས་ལས། །
མ་རྨད་ལྷག་བསམ་ཆུ་དང་ཆུ་ཕྲན་ཀུན་བྱུང་སྟེ། ：
གངས་ལྗོངས་མི་ཉམས་སྲོག་གི་སྟོབས་ཤུགས་ཤིག་སྦྱིན་པར། །
ཐབས་དང་བརྩོན་པའི་རྦ་རླབས་དགུང་སྔོན་དུ་འཕྱུར་མྱོང་། །
བསྟན་དགྲས་མི་རྣམས་སྲོག་སྙིང་ལྐོག་མ་ནས་འབྱིན་པའི། །
མེ་སྒྱོགས་ལ་སོགས་འཕྲུལ་གྱི་མཚོན་ཆ་དག་ངོམ་དུས། །
ཟླ་ཤེལ་ཞུན་མས་བྲན་པའི་གངས་རི་འདི་བསྲུང་ཆེད། །
འཇིགས་མེད་རི་དྭགས་རྒྱལ་པོའི་སྙིང་སྟོབས་ཤིག་བསྐྱེད་དོ། །
ཕུགས་བསམ་དོན་དུ་གཉེར་བའི་གཞོན་ནུ་ཡི་ཚོགས་ཀུན། །
478



དུས་དང་སྤྱི་ཚོགས་འགྱུར་བ་བྱུང་བ་ཡི་དུས་འདིར། །
ཕ་ཡུལ་དབུལ་ཕོངས་རྗེས་ལུས་གྱུར་པའི་ཚུལ་མཐོང་སྟེ། །
སྐྱོ་བ་འབུམ་གྱིས་དུབ་པའི་ཤུགས་རིང་ནི་མ་འབྱིན། །
ཁྱོད་ཚོས་སྲིད་གསུམ་མཛེས་པའི་དཔལ་ཡོན་ཟིལ་གནོན་ཞིང་། །
མི་བསྲུན་གླགས་ལྟའི་རྒོལ་ངན་འཇོམས་པའི་སྟོབས་སྤྱད་ནས། །
མདུན་སྐྱོད་ལམ་བུའི་ཐོག་གི་འགོག་རྐྱེན་ཀུན་སེལ་བར། །
རྣམ་དཔྱོད་རིག་པའི་གློག་གི་རོལ་རྩེད་ཅིག་བྱས་མྱོང་། །
བདེ་བྲལ་གྱ་གྱུའི་བརྟུལ་ཞུགས་རྫོགས་པ་ཡི་ལམ་དུ། །
ཕངས་ཤིང་འགྱོད་པའི་གནས་ཚུལ་སྣ་ཚོགས་ཤིག་འབྱུང་ཡང་། །
བསྲེག་བཅད་བརྡར་བའི་གསེར་བཞིན་བརྟག་པ་ལ་འབད་དེ། །
བརྩོན་པ་བསྐྱེད་ན་ལས་ཀུན་བསམ་བཞིན་དུ་འགྲུབ་བོ། །
རིག་པའི་གནས་ལ་མཁྱེན་དཔྱོད་ཡངས་པ་ཡི་ཤེས་ལྡན། །
ཕ་སྐད་ཡི་གེ་ཉམས་ཤིང་རྒུད་པ་དེ་མཐོང་ཚེ། །
ཡིད་ལ་མྱ་ངན་མུན་པ་ལང་ལོང་དུ་འཐིབས་ཤིང་། །
མགོ་བོ་སྨད་ནས་སྐྱོ་བའི་ཤུགས་རིང་ནི་མ་འབྱིན། །
སྔོན་དུས་ཁྱོད་ཀྱི་ཕུལ་བྱུང་མཁྱེན་དཔྱོད་ཀྱི་མཁའ་ལ། །
ཤར་བའི་ཐུགས་རྗེའི་ཉིན་མོར་བྱེད་པ་ཡི་འོད་ཀྱིས། །
ལྔ་རིག་འདབ་བརྒྱ་བཞད་པའི་གེ་སར་གྱི་དབུས་ལས། །
ལེགས་བཤད་སྦྲང་རྩི་འཁྱིལ་བའི་བང་མཛོད་ཅིག་བྱུང་ངོ༌། །
479



སྐུ་ལོ་གངས་རིའི་མདོག་ལ་འགྲན་པ་ཡི་བགྲེས་པོ། །
བཅུ་དྲུག་ལང་ཚོའི་མེ་ཏོག་བཞད་པ་ཡི་གཞོན་ནུ། །
གནས་ལྔ་རིག་པའི་ལུས་སྟོབས་རྒྱས་པ་ཡི་མཁས་པ། །
དུས་ཀྱི་གོ་རྟོགས་སད་པའི་རྣམ་འགྱུར་ནི་སྟོན་ཞིག །
ལྟོས་དང་ཞོགས་པའི་སྐྱ་མདའ་དང་པོ་དེ་བཏང་བ། །
མི་རྣམས་ལས་ལ་ཐོག་མར་འཇུག་པ་ཡི་བརྡ་སྟེ། །
མཚམས་སྤྲིན་གཞོན་ནུའི་མཛེས་སྡུག་ཕྱོགས་བཞི་རུ་བཀྲ་བ། །
ལས་ཀུན་བདེ་བླག་འགྲུབ་པའི་མཚོན་བྱེད་ཅིག་ཡིན་ནོ། །
དཀའ་ངལ་ཞུམ་པ་མེད་པའི་བརྩོན་འགྲུས་ཀྱི་གློག་དམར། །
ལ་རྒྱ་ཉམས་པ་མེད་པའི་སྙིང་རུས་ཀྱི་འབྲུག་སྒྲ། །
སྤྱི་སེམས་གཏོང་བ་མེད་པའི་ལྷག་བསམ་གྱི་སྤྲིན་དཀར། །
བོད་ཡུལ་ཀུན་གསལ་མཛེས་པའི་རྒྱན་ཆ་ཉིད་ཡིན་ནོ། །
གོང་ན་གཡུ་འབྲུག་སྔོན་མོས་ངར་སྐད་ནི་སྒྲོག་ཅིང་། །
འོག་ན་རྟ་ནོར་ལུག་གསུམ་རྩེད་འཇོ་ལ་རོལ་བའི། །
གངས་རིའི་ལྗོངས་འདིའི་དུས་ཀྱི་མུན་པ་དག་འཇོམས་པར། །
འོད་ཀྱི་སྣང་བ་འགྱེད་པའི་ཉི་མ་ཞིག་དྲོངས་ཡ། །
དོན་ལྡན་ལས་ཀྱི་ནམ་མཁར་འཕུར་བ་ཡི་གཤོག་རྩལ། །
དཀའ་བ་སྤྱོད་པའི་མཚོ་ལ་འཁྱུག་པ་ཡི་རྐྱལ་རྩལ། །
ལེགས་ཉེས་བླང་དོར་འཕྱུགས་མེད་འབྱེད་པ་ཡི་རྣམ་དཔྱོད། །
ངེས་པར་དགོས་སོ་ད་ལྟའི་དུས་རབས་ཀྱི་མི་ཀུན། །
480



གོང་སྨོས་དེ་དག་ལུས་ཀྱི་མཐུ་རྩལ་དུ་འབྱོར་ན། །
འབྱུང་འགྱུར་ཁ་བ་ཅན་ལ་འོད་ལྡན་གྱི་ལམ་ཞིག །
གསར་དུ་འབྱེད་པར་ནུས་པའི་དགེ་མཚན་གྱི་འཇའ་ཚོན། །
ས་ལ་འཁྱིལ་བའི་ཟོལ་གྱིས་བཀྲ་བའི་དུས་འཆར་རོ། །
481



རྒྱུ་སྐར།
སྙིང་ནས་དགའ་ཞིང་བརྩེ་བའི་རྒྱུ་སྐར་ལགས།
ཁྱོད་རང་སྔོ་བསངས་ནམ་མཁའི་དབྱིངས་སུ་བཀྲ་སྟེ།
ནག་འཐིབས་སེ་འདུག་པའི་ས་གཞི་ལ་འོད་ཀྱི་སྣང་བ་རྟག་ཏུ་འགྱེད་ཅིང་།
ལང་ལོང་འཕྱུར་ བའི་ དངུལ་མདོག་གི་སྤྲིན་ཕུང་དབུས་སུ་འཕུར་ཞིང་
ལྡིང་བའི་གར་ལ་རོལ། །
མཚན་མོའི་ཡོལ་བ་ཡིས་རྦ་རླབས་མེད་པའི་མཚེའུ་ལས་ཕྱོགས་སུ་འཕྲོ་
བའི་ཉི་འོད་བསྒྲིབས།
ཁྱོད་ནི་མཚེའུའི་གདོང་གི་རབ་རིབ་ཀྱི་ཡོབ་རས་ལ་མཛེས་རྒྱན་སྤྲས་པའི་
མུ་ཏིག་གི་ཕྲེང་བ་ཡིན་པས། །
བསླུ་མེད་བདེན་པའི་འདོད་བརྩེ་ཡི་མུན་པ་གསལ་བར་བྱེད་པའི་ཚེ།
ཁྱོད་ཀྱི་འོད་འཛུམ་ནི་ཇི་འདྲའི་སྙིང་དུ་སྡུག་པ་ཞིག་རེད་ཨང༌། །
ནམ་སྨད་ཀྱི་དུས་སུ་སྐད་ཅིག་ཉིད་ལ་ཡལ་བའི་སྐར་མདའ་ལས་ལྷག་པ་ནི།
— སྙིང་ཁོང་རུས་པའི་གཏིང་ནས་བརྩེ་བའི་རྒྱུ་སྐར་གྱི་བུ་མོ་ཡིན། །
ངལ་དུབ་ཀྱིས་མནན་པའི་རང་བྱུང་ཁམས་ཁ་ཁུ་སིམ་པར་གཉིད་དུ་ཡུར་
བའི་ཚེ།
འདོད་པའི་བརྩེ་དུང་གི་བརྡ་འཕྲིན་མ་གཏོགས་གཞན་རྣམས་འཇམ་མོག་
482



གེར་འདུག
ཁྱོད་ཀྱིས་ཆད་མ་མཐུད་ཀྱི་སྙིང་གཏམ་ཤུབ་བུར་ཟློ་ཞིང་།
བྱམས་བརྩེ་ཆེ་བའི་ནུབ་ཕྱོགས་རླུང་ལ་འགྲོགས་ཏེ།
དྲི་འཛིན་ལ་སྨན་པའི་བསུང་ཞིམ་འཐུལ་བ་དང༌། །
སྒྲ་འཛིན་གྱི་ཉེ་སར་དབུགས་རིང་དལ་བུས་འབྱིན།
ཀ་ཡེ་རྒྱུ་སྐར་ལགས།
ཁྱོད་ཀྱི་བྱམས་བརྩེ་ལྡན་པའི་མིག་མདངས་ཀྱིས།
བྲན་གཡོག་ལྟ་བུའི་བདག་ལ་ཡིད་ཀྱི་ངལ་གསོ་མི་སྟེར་རོམ།
བདག་གིས་ཁྱོད་ལ་དུས་ཀུན་བལྟ་ཞིང་སྲུང་བར་འདོད་པས།
ཁྱོད་ཀྱི་སྙིང་དུ་སྡུག་པའི་འོད་སྣང་གི་འོག་ཏུ།
ཁོ་བོའི་ཐམས་ཅད་ཀྱི་ཐམས་ཅད་བཟི་བར་གྱུར་ཏོ། །
483



ཕ་ཡུལ་དྲན་གླུ།
ལང་ཚོ་དར་བབ་གཞོན་ནུས་ཕ་ཡུལ་རྟག་དྲན་པས། །
ཡིད་དབང་འདབ་བརྒྱའི་ཚལ་གྱི་འཆར་སྣང་གི་རྐང་དྲུག །
ཕ་ཡུལ་སྐབས་གསུམ་སྐྱེད་མོས་དགའ་ཚལ་དུ་ལྡིང་སྟེ། །
དབྱངས་བདུན་མ་རྫོགས་གླུ་འདི་མགྲིན་པ་ལས་ཤོར་སོང་། །
རབ་མཛེས་དཀྱིལ་འཁོར་རྫོགས་པའི་རྒྱུ་སྐར་གྱི་རྒྱལ་བོར། །
རབ་མང་སྐར་ཚོགས་ཕྲེང་བ་འབུམ་ཕྲག་གིས་མཛེས་བཞིན། །
རབ་དཀར་གངས་རི་ལྷུན་པོ་བསྟར་ཕྲེང་ཚར་དངར་བས། །
རབ་ཏུ་བསྐོར་བའི་གནས་མཆོག་ཕ་ཡུལ་ལྗོངས་དྲན་བྱུང༌། །
སྟོང་གསུམ་འཇིག་རྟེན་ཁྱོན་གྱི་མཛེས་སྡུག་དཔལ་མ་ལུས། །
གཅིག་ཏུ་བསྡུས་འདྲའི་རབ་ཡངས་མཚར་སྡུག་གི་འཛིན་མར། །
དྭངས་གཙང་དྲི་མེད་ཡན་ལག་བརྒྱད་ལྡན་གྱི་ཉལ་འགྲོ་ །
ལྷུང་ལྷུང་དལ་གྱིས་འབབ་པའི་ཕ་ཡུལ་ལྗོངས་དྲན་བྱུང༌། །
གཡུ་མདོག་ལྗོན་ཤིང་ཕྲེང་བ་ཚང་ཚིང་དུ་འཁྲིགས་པའི། །
སྔོ་ལྗང་ལོ་མས་ཕྱུག་པའི་ཡལ་འདབ་ཀྱི་གསེབ་ན། །
484



འཕུར་ལྡིང་གར་དུ་རྩེན་པའི་འདབ་ཆགས་ཀྱི་བྱ་ཡིས། །
གྲེ་དབྱངས་རྒྱུན་མངས་འཁྲོལ་བའི་ཕ་ཡུལ་ལྗོངས་དྲན་བྱུང༌། །
རྩྭ་ལྗང་གོས་སུ་བཀླུབས་པའི་ས་འཛིན་གྱི་ལྷུན་པོར། །
བགྲང་བྱའི་ཡུལ་ལས་འདས་པའི་རིགས་ཀུན་གྱི་གཅན་གཟན། །
མ་བོས་ལྷན་ཅིག་ཡོངས་འདུའི་རྩེ་དགའ་ལ་རོལ་བཞིན། །
སྙན་འགྱུར་གད་རྒྱངས་སྒྲོག་པའི་ཕ་ཡུལ་ལྗོངས་དྲན་བྱུང་། །
ས་ལ་དགེ་བཅུ་ཚང་བའི་གནས་མཆོག་གི་ཕ་ཡུལ། །
རིན་ཆེན་སྣ་ལྔའི་ཕུན་ཚོགས་གཏེར་ཁ་ཆེར་བརྡོལ་བ། །
ཕ་མཐའ་བྲལ་བའི་རྒྱུ་མཚོའི་གོས་ཅན་གྱི་གཞི་རུ། ། །
མ་ལུས་ཡངས་པར་ཤོང་དཀའི་ཕ་ཡུལ་ལྗོངས་དྲན་བྱུང་། །
རྣམ་མང་སློབ་གྲྭ་ཉམས་དགའི་འདབ་བརྒྱ་ཡི་ཚལ་དུ། །
རྣམ་པར་བཞད་པའི་ལྔ་རིག་པད་མོ་ཡི་སྦྲང་རྩི། །
རྣམ་བརྩོན་མཆུ་ཡིས་འཇིབ་པའི་གཞོན་ནུ་ཡི་བུང་བ། །
འདུ་འགོད་གུར་དུ་རྩེན་པའི་ཕ་ཡུལ་ལྗོངས་དྲན་བྱུང་། །
སུམ་རྩེན་ལྷ་ཡི་ངོ་མཚར་དཔལ་ཡོན་མཆོག་འཛིན་པའི། །
ཡབ་མེས་ཤུལ་བཞག་བཅུ་ཕྲག་རིག་གནས་ཀྱི་གཙུག་ལག །
སྔར་ལས་ལྷག་པར་དར་རྒྱས་ཕུན་ཚོགས་སུ་གཏོང་བར། །
ཀུན་གྱིས་ལྷོད་མེད་བརྩོན་པའི་ཕ་ཡུལ་ལྗོངས་དྲན་བྱུང༌། །
སྔོ་བསངས་དྲི་མེད་ཀུན་གསལ་ལྷ་ལམ་གྱི་དཀྱིལ་འཁོར། །
485



ཀུན་སྣང་འབར་བའི་གཏེར་གཅིག་ཉིན་མོར་བྱེད་ཤར་བཞིན། །
བླང་དོར་གནས་ལ་མཁས་པའི་མཚན་ལྡན་གྱི་དྲན་དབང་། །
གྲངས་ལས་འདས་པའི་ཕ་ཡུལ་མཐོ་རིས་ཚལ་དྲན་བྱུང་། །
ངོ་མཚར་འཕྲུལ་གྱི་ཚན་རིག་ཆུ་སྲིན་གྱི་གྲོང་དུ། །
མན་ངག་དགོས་འདོད་འཇོ་བའི་ནོར་བུ་མཆོག་ལེན་པར། །
རྣམ་དཔྱོད་རིག་པའི་གསེར་གྱི་གྲུ་གཟིངས་ཉེར་བསྐྱོད་དེ། །
འཛུགས་སྐྲུན་དཔེ་གསར་འགོད་པའི་ཕ་ཡུལ་ལྗོངས་དྲན་བྱུང་། །
ཁྱོན་ཡངས་ནོར་འཛིན་སྒེག་མོའི་བཞིན་རས་ཀྱི་ངོས་སུ། །
ཚངས་ཆེན་པིར་གྱིས་བྲིས་འདྲའི་འབྲུ་སྐྱེས་ཀྱི་ས་གཞིར། །
སྨིན་ལེགས་སྙེ་མའི་འབྲས་བུ་མགོ་ལྕོག་རབ་ལྡེམ་པ། །
གསེར་མདངས་ཟུར་མིག་འཁྱུག་པའི་ཕ་ཡུལ་ལྗོངས་དྲན་བྱུང༌། །
ཕ་མཐའ་གཞལ་དུ་མེད་པའི་སྔོ་བསངས་ཀྱི་བྱ་ལམ། །
ནོར་འཛིན་ཕང་བར་ལྷུང་འདྲའི་གཡུ་མདོག་གི་སྤང་དུ། །
བགྲང་ཡས་རྐང་བཞི་རྒྱུ་སྐར་ཕྲེང་བ་རྣམ་བཀྲ་བའི། །
དགེ་མཚན་དཔལ་ཡོན་རྒྱུས་པའི་ཕ་ཡུལ་ལྗོངས་དྲན་བྱུང༌། །
མར་ཆུར་བལ་གསུམ་ཕུན་ཚོགས་སྲིད་འབྱོར་གྱི་བང་མཛོད། །
མངལ་དུ་འཁུར་བའི་དགེ་མཚན་འབུམ་ལྡན་གྱི་ཕ་ཡུལ། །
ཉམས་དགའི་ འཆི་ མེད་ བདག་ པོའི་ དགའ་ ཚལ་ དང་ མཚུངས་
པ། །
དབྱིག་གི་བློ་གྲོས་རྒྱུན་དུ་མཛེས་པ་དེ་དྲན་བྱུང༌། །
486



འཆི་མེད་ལྷ་ཡི་མཛེས་སྡུག་དཔལ་ཡོན་ལ་འགྲན་པའི། །
མཆོར་སྒེག་ཉམས་བརྒྱ་རྫོགས་པའི་ཡིད་འོང་གི་གཞོན་ནུས། །
མཛེས་པའི་གར་དང་སྙན་པའི་གླུ་དབྱངས་ཀྱི་པི་ཝང་། །
ལེགས་འཁྲོལ་རྩེད་འཇོར་རོལ་བའི་ཕ་ཡུལ་ལྗོངས་དྲན་བྱུང་། །
འཇིགས་མེད་རི་དྭགས་རྒྱལ་པོའི་སྙིང་སྟོབས་མཐུ་ལྡན་པའི། །
བགྲང་ཡས་ འབངས་ ཀྱིས་ བཞི་ འགྱུར་ འཛུགས་ སྐྲུན་ ལ་ འབད་
དེ། །
མདོ་དབུས་ཁམས་གསུམ་དར་རྒྱས་ཕུན་ཚོགས་སུ་གཏོང་བར། །
མཁོ་རྒུའི་ལེགས་སྐྱེས་སྒྲིག་པའི་ཕ་ཡུལ་ལྗོངས་དྲན་བྱུང༌། །
བླང་དོར་གནས་ལ་མི་མཁས་འབྲོག་འཐོམས་ཀྱི་གཞོན་ནུས། །
ཉམས་དགའི་ཕ་ཡུལ་དྲན་པའི་སྙིང་དབུས་ཀྱི་གླུ་དབྱངས། །
རང་དབང་མེད་པར་མགྲིན་ལས་འདི་ཙམ་ཞིག་ཤོར་ཡང༌། །
བློ་གསལ་ཀུན་གྱི་སྒྲ་འཛིན་སིམ་པའི་མཐུས་དབེན་ནོ། །
ད་ནི་འཆར་སྣང་བུང་བས་འཕུར་ལྡིང་གི་ཟློས་གར། །
ལེགས་རྩེན་ཕྱོགས་ཀྱི་འཁོར་ལོ་མ་ལུས་ཡོངས་དེངས་ནས། །
སླར་ཡང་བློ་ཡི་ཀུན་དགའི་པད་མ་ཡི་ཚལ་དུ། །
ཞུགས་ཏེ་བག་ཕེབས་གཉིད་དུ་ཡུར་བ་ལ་ཆེས་སོ། །
རྫོགས་སོ། ། ། ། བཀྲ་ཤིས་ཤིག །
487



སྐྱིད་སྣང་།
ནོར་ལུག་གི་ཁྱུ་རྣམས་སྦྲ་འདབས་སུ་བསླེབས་ཤིང་།
འོ་ཇའི་དྲི་ཞིམ་ཕྱོགས་བཅུར་ཁྱབ་པ་དང་། །
བདུད་རྩི་ཆང་གིས་ཕོར་བར་གཏམས་པའི་ཚེ།
ངའི་དྲན་འཛིན་དབང་བོར་སྐྱིད་སྣང་ཞིག་ཤར་
བྱུང་།
འབྲས་བུ་ཐོར་ཟིན་པའི་རྩི་ཤིང་གིས།
བློ་བདེ་བའི་ཚུལ་གྱིས་རྩྭ་ཐང་དུ་བལྟས་ཏེ།
དཔྱིད་ཀྱི་དཔལ་མོ་བསླེབ་པར་སྒུག་དུས།
ངའི་དྲན་འཛིན་དབང་བོར་སྐྱིད་སྣང་ཞིག་ཤར་བྱུང་།
ས་སྲོས་ཀྱི་ཕོ་ཉ་དལ་གྱིས་བསླེབས་ཤིང༌།
སྒྲོ་ལྡན་རྣམས་རང་རང་གི་ཚང་མལ་གྱི་ཕྱོགས་སུ
གློག་འཁྱུག་པའི་ཚུལ་གྱིས་འཕུར་བའི་དུས་སུ།
ངའི་དྲན་འཛིན་དབང་བོར་སྐྱིད་སྣང་ཞིག་ཤར་བྱུང༌།
ཟིམ་ཟིམ་དུ་འབབ་པའི་ཆར་བའི་རྒྱུན་གྱིས།
རྩི་ཤིང་གི་གཡུ་ལོ་བཀྲུ་བའི་དུས་སུ།
ལོ་འདབ་ཀྱི་སྨྲ་ར་སིག་སིག་ཏུ་འདར་བྱུང༌།
དུས་དེར། །
488



དམར་སེར་གྱི་མདོག་གི་ཤིང་འབྲས་ཤིག་གིས།
ཆར་ཟིལ་གྱིས་ཁེངས་པའི་ལྗོན་ཤིང་གསེབ་ནས།
འཛམ་གླིང་གི་འཛུམ་མདངས་དཔལ་ལ་ལྟ་དུས།
ངའི་དྲན་འཛིན་དབང་བོར་སྐྱིད་སྣང་ཞིག་ཤར་
བྱུང་། །
ཁྱོད་དང་ཁྱོད་ལ་བཏགས་པའི་གཅེས་མིང་གཉིས།
སྐུ་དྲིན་ཆེ་བའི་ཨ་མའི་ཕང་བར་ལོག་སྟེ།།
བྱམས་དང་བརྩེ་བའི་བདུད་རྩི་ཉམས་སུ་མྱངས་རྗེས།
ཁྲ་ཆུང་མིག་ལས་གཟི་འོད་འབར་བའི་དུས་སུ།།
མཚར་སྡུག་ལྡན་པའི་མེ་ཏོག་འདབ་ཀྱང་གྲོལ་
སོང་།
ཀ་ཡེ་སྙིང་གི་ཐིག་ལེར་གྱུར་པའི་བྱིས་པ་ལགས།
དཀའ་སྡུག་དང་འགྲོགས་ཏེ་བྱུང་བའི་བདེ་སྐྱིད།
སྡུག་བསྔལ་དང་འདྲ་བར་ཉེ་ས་ན་ཡོད་པས། །
མཆི་མ་བཞུར་ཤེས་པ་ཞིག་ཡིན་ན་ནམ་ཡང་རྒས་མི་
སྲིད་ལ།
སྐྱིད་སྡུག་གཉིས་ཀྱི་འབྲས་བུ་གང་ཞིག་ཡིན་ཡང་།
ཐམས་ཅད་སེམས་ཀྱི་གཏིང་དུ་སྦེད་པར་
མཛོད།
489



ཁ་ཁུ་སིམ་པ།
འབྲོག་ཐང་ཁ་ཁུ་སིམ་པའི་ཞོགས་པ་ཡི་དུས་འདི། །
རང་དབང་མེད་པའི་སྡུག་བསྔལ་སྤུན་ཟླ་རུ་འོས་ཤིང་། །
འབྲས་ལྡན་སྟོན་གྱི་བསྐམས་ཤིང་རྙིད་པ་ཡི་ཤིང་ལོ། །
ས་ལ་ལྷུང་བའི་ཤུག་སྒྲས་སྐྱོ་སུན་ཞིག་སློང་ངོ༌
། །
ཟད་པ་མེད་པའི་ཁ་ཁུ་སིམ་པ་ཡི་སྟོབས་ཀྱིས། །
སྦྲུ་དང་ནོར་ལུགུ་པང་དུ་བཟུང་བ་ཡི་རྩྭ་ཐང་། །
དེ་གར་སྐྱེས་པའི་རྩྭ་དང་མེ་ཏོག་གི་ཕྲེང་བ། །
ཐམས་ཅད་མནན་པའི་དེང་གི་སྣང་ཚུལ་འདི་སྐྱོ་ཨང་། །
ཁུ་སིམ་འོད་ཀྱིས་སྟོན་ཀའི་རྩྭ་ཐང་ལ་ཁྱབ་ཅིང༌། །
མཐའ་ཡས་སྤང་གིས་འབྲོག་པའི་སྦྲ་གུར་ལ་བརྒྱན་པར། །
ཐག་རིང་རྒྱང་ནས་བལྟས་ཚེ་ནམ་མཁའ་དང་རྩྭ་ཐང་། །
གཞི་གཅིག་འདྲེས་ཀྱང་སེམས་ལ་སྐྱོ་བ་ཞིག་སྐྱེས་སོ། །
ཞི་བདེ་ཡིན་པའི་ཟོལ་གྱིས་སྟོན་དུས་རེ་བསྐྱལ་ཡང་། །
49)



ཁུ་སིམ་རྩི་ཤིང་སེར་བོས་རྩྭ་ཐང་ལ་ཁེབས་དུས། །
དཔྱིད་དང་དབྱར་གྱི་ལང་ཚོ་ཉམས་པའི་ཚུལ་རྟོགས་པས། །
སྡུག་བསྔལ་མཆི་མ་གཏོང་བཞིན་སྐྱོ་བ་ཞིག་སྐྱེས་སོ། །
རྟ་མཆོག་འགྲན་བཞིན་རྒྱུགས་པའི་ཐག་ཐག་གི་རྨིག་སྒྲ། །
ནོར་ཁྱུ་རི་ལ་འགྲོ་བའི་ལྷང་ལྷང་གི་ངུར་སྒྲ། །
ལུག་ཁྱུ་ཕྱི་རོལ་བགྲོད་པའི་འབའ་ལྡེར་སོགས་མི་ཐོས། །
མི་མེད་དབེན་པ་ལྟ་བུའི་ཡུལ་ཕྱོགས་འདི་སྐྱོ་ཨང་། །
ཁ་ཁུ་སིམ་པ་སྟོབས་མེད་ནུས་ཞན་གྱི་མཚོན་རྟགས། །
ཁ་ཁུ་སིམ་པ་རྗེས་ལུས་དབུལ་ཕོངས་ཀྱི་མཚོན་རྟགས། །
ཁ་ཁུ་སིམ་པ་དཔའ་མེད་སྡར་མ་ཡི་མཚོན་རྟགས། །
ཁ་ཁུ་སིམ་པ་རང་ཕམ་གཞན་རྒྱལ་གྱི་མཚོན་རྟགས། །
ལྟོས་དང་མཐོ་སྒང་ཐམས་ཅད་གྲགས་འགུལ་ཙམ་མེད་ཅིང་། །
གངས་རི་ལྷུན་པོ་གཉིད་དུ་ཡུར་བ་ལྟར་སྣང་བ། །
རྨ་ཆུ་འབྲི་ཆུས་ལྷུང་ལྷུང་སྒྲ་སྙན་ནི་མི་སྒྲོག ། །
ཀུན་ཀྱང་ཕྱི་མའི་གཟིགས་མོར་ཆས་པ་དང་མཚུངས་སོ། །
ཀྱི་ཧུད་བདག་གི་དྲན་འཛིན་མེ་ལོང་གི་ངོས་སུ། །
གལ་སྲིད་ཁུ་སིམ་ཆར་སྤྲིན་གཟུགས་བརྙན་ཞིག་འཕོས་ཚེ། །
དེ་ནི་རེ་ཐག་ཆད་པའི་ཡིད་འགྱུར་ཞིག་ཡིན་པས། །
སེམས་སུ་ཁ་བ་བུ་ཡུག་འཚུབ་པ་དེ་མཚོན་ནོ། །
491



ཁ་ཁུ་སིམ་པའི་དབུས་སུ་ཡུན་རིང་ཞིག་བསྡད་ན། །
ཇ་ཆང་མ་གཏོགས་གཅེས་སུ་འཛིན་པ་ཡང་མི་ཤེས། །
སྒེག་མའི་འཛུམ་གྱིས་བཟི་ནས་གླེན་པ་རུ་གྱུར་ཏེ། །
གཞན་གྱི་རྐང་འོག་འཚོ་ཡང་ལྷ་ཡུལ་དུ་འཁྲུལ་ལོ། །
དེ་འདྲའི་སྐྱོ་བའི་སྣང་ཚུལ་མང་པོ་ཞིག་མཐོང་ཚེ། །
ཕྱི་འཛུམ་ཕག་ནས་མཆི་མ་ཁོག་པ་རུ་བཞུར་ཞིང༌། །
ཤིན་ཏུ་སྐྱོ་བའི་སྔམ་པ་རིང་བོ་ཞིག་འཐེན་བཞིན། །
གླུ་འདི་མགྲིན་པའི་ལམ་ནས་དབང་མེད་དུ་ཤོར་རོ། །
492



མི
སྨྲ་ཤེས་དོན་གོ་བའི་ལུས་ཅན་རེ་རེ་ནི།
རང་རྐྱ་ཐུབ་པའི་སྐར་མའི་གོ་ལ་རེ་ཡིན་པས།
ཁྱོད་རང་ངའི་ཚོར་བའི་ནང་དུ་འཛུལ་མི་ཐུབ་ཅིང་།
ང་ཡང་ཁྱོད་ཀྱི་ཚོར་བའི་སྦུབས་སུ་སིམ་མི་ཐུབ།
ཕན་ཚུན་འགྲན་རྒོལ་བྱས་ཀྱང་།
འཐེན་ འདེགས་ ཀྱི་ མཐུ་ ཡིས་ མར་ མི་ ཟགས་ པའི་ རྒྱུན་
བསྐྱངས་ཏེ།
དྲ་བ་གཅིག་གི་ནང་དུ་རྩོད་པ་བྱེད་བཞིན།
རང་ཚུགས་ཀྱིས་རྒྱུ་བཞིན་འདུག
སྲིད་པའི་ཁམས་འདི་ཕ་མཐའ་བྲལ་བ་ཞིག་སྟེ།
སྟོང་བའི་བར་སྣང་དུ་བཀལ་བའི་དྲ་བའི་ནང་དུ།
ཕྱོགས་ཀུན་རྒྱུ་བའི་སྐར་མའི་གོ་ལ་རྣམས། །
ཕོག་བརྡབས་དང་། རྗེས་བསྙེགས། མར་ཟགས་པ་
བཅས་བྱེད་བཞིན་མཆིས། །
ཡར་འཕགས་ཏེ་རྒྱུ་བའི་ཚེ།
འཐེན་འདེགས་དང་ཟུར་འབུད་བྱེད་པ་དག་གིས།
སྟོབས་ཤུགས་སྙོམས་བཞིན་ཡོད་པས།
493



གཟུགས་བོངས་མཐུན་འབྲེལ་ཡོད་ན།
ཕན་ཚུན་དམ་པོར་འབྱར་ཐུབ་པ་ཡིན།
ཁྱོད་རང་ངའི་ཚོར་བའི་ནང་དུ་འཛུལ་མི་ཐུབ་ཅིང་།
ང་ཡང་ཁྱོད་ཀྱི་ཚོར་བའི་ནང་དུ་སིམ་མི་ཐུབ་པ་ཡིན།
494



རང་དབང་སྤུ་ཙམ་མེད།
མི་ཤེས་ཤེས་རློམ་བྱས་ན་རང་མཚང་སྟོན་བྱེད་ཡིན། །
ཐབས་མེད་དབང་ཤེད་ཆེ་ན་མི་སེམས་འགུགས་མི་ཐུབ། །
ཐབས་དང་ཡོན་ཏན་ལྡན་ན་གཤིས་རྒྱུད་གཏུམ་པོ་ཡི། །
མི་རྣམས་ཀྱིས་ཀྱང་མི་བཀུར་རང་དབང་སྤུ་ཙམ་མེད། །
ནུས་མེད་གཡོ་སྒྱུ་བྱས་ན་རང་གཞན་ཕུང་ལ་སྦྱོར། །
བདེན་པ་ཁྱད་དུ་བསད་ན་ཀུན་གྱིས་འཁང་ར་བྱེད། །
ལས་དང་རྒྱུ་འབྲས་བརྩིས་ན་དྲེགས་ལྡན་དགྲ་བོ་ཡང་། །
མཇུག་མཐར་གྲོགས་སུ་མི་འགྱུར་རང་དབང་སྤུ་ཙམ་མེད། །
རང་དོན་གཅིག་པུར་གཅུས་ན་ཀུན་ཡང་དགྲ་རུ་འགྱུར། །
དཀར་ནག་གོ་ལྡོག་བྱས་ན་གྲོགས་ཀྱང་ཡི་མུག་སྐྱེས། །
ཅི་བྱས་གཞན་དང་བསྟུན་ན་གཡས་གཡོན་སྐྱེ་བོ་ཀུན། །
མཛའ་བའི་གྲོགས་སུ་མི་འགྱུར་རང་དབང་སྤུ་ཙམ་མེད། །
མ་དྲིས་རང་གི་ཡོན་ཏན་བརྗོད་ན་ཀུན་གྱིས་འཕྱ། །
495



སྔོན་བྱོན་དམ་པར་སྨད་ན་བསོད་ནམས་རིམ་གྱིས་ཉམས། །
རང་སྐྱོན་བརྟགས་ནས་ཡ་རབས་ལམ་དུ་སྲོང་བོ་ན། །
ཀུན་གྱིས་བསྟོད་བསྔགས་མི་བྱེད་རང་དབང་སྤུ་ཙམ་མེད། །
འཇོན་མིན་ཕྲག་དོག་རྒོད་ན་གཉེན་ཡང་འཐབ་ཟླར་བཅོལ། །
བླུན་ཡང་མཛངས་མདོག་བསྟན་ན་རང་མཚང་ལྷང་ངེ་སྟོན། །
ལེགས་ཉེས་བླང་དོར་མཁས་ན་འཇིག་རྟེན་སྐྱེ་བོ་ཡིས། །
དུས་ཀུན་གཙུག་ཏུ་མི་བཀུར་རང་དབང་སྤུ་ཙམ་མེད། །
དེ་ཕྱིར་འཇིག་རྟེན་ཁམས་སུ་འཚོ་བའི་མི་རྣམས་ཀྱིས། །
མ་རབས་ཐ་ཤལ་སྤྱོད་པ་མིག་གི་རྡུལ་བཞིན་སྤུངས། །
ཡ་རབས་དམ་པའི་སྲོལ་བཟང་རྒྱུན་དུ་བླངས་པའི་ཚེ། །
བསམ་དོན་མཐའ་དག་ཡིད་བཞིན་འགྲུབ་པར་གོར་མ་ཆག །
496



ཕ་ཡུལ། གངས་རིའི་ཁྲོད་ཀྱི་ཕ་ཡུལ་ལགས།
ཕ་ཡུལ། གངས་རིའི་ཁྲོད་ཀྱི་ཕ་ཡུལ་ལགས།
ཁོ་བོ་ཆུང་དུས་ནས་རྒྱང་རིང་གི་གྲོང་ཁྱེར་དུ་འོངས་རྗེས།
ཁྱེད་དང་བདག་གཉིས་ནི་ནམ་མཁའི་ཉི་ཟླ་བཞིན། །
ཁྱེད་དང་བདག་གཉིས་ནི་ཉིན་མོ་དང་མཚན་མོ་བཞིན།
རི་བོ་དང་གཙང་བོ། ཆུ་ཚོད་དང་ལོ་ཟླས།
བར་ཆོད་པའི་ཡུལ་གྱིས་བསྐལ་བའི་གནས་ཤིག་ན།
འགྱུར་བ་མེད་པའི་བརྩེ་ཞེན་ཞིག་གི་ལྟེབས་ཁུགས་ནས།
ཉམས་པ་མེད་པའི་དུང་སེམས་ཤིག་གི་ཁོང་གསེང་ནས།
དྲག་ཏུ་འབར་བའི་ལ་རྒྱ་ཞིག་གི་འཕྲོ་འདུ་ལས། །
ཁྱེད་ནི་ནམ་ཡིན་ཡང་། དུས་ནམ་ཞིག་ཡིན་ཡང་།
དྲི་མ་མེད་པའི་ཡིད་ངོར་འཇའ་ཚོན་ཇི་བཞིན་འཕོས།
རབ་ཏུ་གསལ་བའི་བློ་ངོར་ལྷོ་སྤྲིན་ཇི་བཞིན་འཐིབས་
གྱ་གྱུ་མེད་པའི་སེམས་ལ་མེ་ཏོག་ཇི་བཞིན་བཞད་ན་ཡང་།
འདས་པའི་དུས་ཀྱི་སྐྱོ་གདུང་གི་རྨི་ལམ་ཁྲོད།
ད་ལྟའི་དུས་ཀྱི་ཆགས་སྡང་གི་ཡོ་ལང་ཁྲོད།
ཁྱེད་དང་བདག་གཉིས་ནི།
497



ལོ་རྒྱུས་རིང་མོ་ཞིག་གི་འགོ་བརྗོད་དུ་འགྱུར་སྲིད་ལ།
རྟོགས་བརྗོད་རྒྱས་པ་ཞིག་གི་མཇུག་བྱང་དུའང་འགྱུར་སྲིད་པ་ཡིན།
ཕ་ཡུལ། གངས་རིའི་ཁྲོད་ཀྱི་ཕ་ཡུལ་ལགས།
གྲང་རླུང་འུར་འུར་དུ་ལྡང་། ཁ་བ་ལྷབ་ལྷུབ་ཏུ་འབབ།
སྐྱོ་དུབ་ཀྱིས་འཁྱོར་བའི་གོམ་འགྲོས་རེ་རེ་ནི།
དྲི་བཞོན་གྱིས་བདས་པའི་སྤྲིན་ཕུང་རེ་རེ་བཞིན།
ཉིན་མཚན་རེ་རེའི་ཕྲག་སྟེང་ནས་ཆུ་ལྟར་བཞུར། །
རེ་སྒུག་དང་དྲན་གདུང༌། དབུགས་རིང་དང་མཆི་མ།
དྲན་སྣང་གིས་མནན་པའི་སེམས་པ་ཁེར་རྐྱང་ཞིག
རླུང་རྟ་ལྟར་དགུང་ལ་ཐོལ་གྱིས་འཕུར་ནས།
ལྷོ་སྤྲིན་ཕྱུག་མོ་དང་འགྲོགས་ཏེ་རྒྱང་རིང་དུ་བཞུད་སོང་།
ཕ་ཡུལ། གངས་རིའི་ཁྲོད་ཀྱི་ཕ་ཡུལ་ལགས།
འདི་ནི་མི་དར་མ་ཞིག་གི་ཡིད་འགྱུར་གྱི་སྟངས་སྟབས་ཡིན།
ཕ་ཡུལ། གངས་རིའི་ཁྲོད་ཀྱི་ཕ་ཡུལ་ལགས།
ཁ་སང་གི་རྨི་ལམ་ནི་འོད་སྣང་ཁྲོད་ཀྱི་མུན་པ་ལྟར་རིམ་གྱིས་ཡལ།
ཁ་སང་གི་ལང་ཚོ་ནི་སྤྲིན་ནག་ཁྲོད་ཀྱི་ཟླ་བ་ལྟར་དལ་བུས་ནུབ།
དེ་རིང་གི་དྲན་གདུང་ཡང་ཆར་རྗེས་ཀྱི་ཆུ་བོ་བཞིན་རིམ་གྱིས་རྒྱས།
མི་རྣམས་ཀྱི་ཆགས་སྡེང་ནི། ནམ་ཡང་བྲིས་མི་ཚར་བའི་འཚོ་བའི་རི་མོ་ཞིག
ནམ་ཡང་འགྲིམ་མི་ཚར་བའི་མི་ཚེའི་རྡོག་ལམ་ཞིག
ནམ་ཡང་འདོར་མི་ཐུབ་པའི་ཁུར་བོ་ལྗིད་མོ་ཞིག་ཀྱང་ཡིན།
498



ཕ་ཡུལ། གངས་རིའི་ཁྲོད་ཀྱི་ཕ་ཡུལ་ལགས།
ཁྱེད་དང་རྒྱང་ཐག་ཤིན་ཏུ་རིང་བའི་གནས་ཤིག་ན།
རྒ་བའི་སྡུག་བསྔལ་ལུས་སུ་ཐོག་ལྟར་བབས་ཚེ།
སྐྱོ་དུབ་དུབ་ཀྱི་ཚོར་བ་གྲང་མོ་ཞིག་ལས། །
སྡུག་ལྷང་ལྷང་གི་དབུགས་རིང་དྲོན་མོ་ཞིག་ཤོར་སོང་།
499



མི་རྟག་པ།
དུས་དེ་རིང་བཞད་པའི་མེ་ཏོག་རྣམས། །
སང་ས་གཞིའི་མཐིལ་དུ་ལྷུང་ནས་འགྲོ། །
དཔེ་དེ་བཞིན་མི་ཡི་འདོད་པ་ཀུན། །
བྱ་འཕུར་བ་བཞིན་དུ་ཡལ་ནས་འགྲོ། །
དུས་དེ་རིང་ལྷུང་ལྷུང་བཞུར་བའི་ཆུ། ། །
སང་བསྐམས་ནས་རྗེས་ཤུལ་མེད་པར་འགྱུར། །
དཔེ་དེ་བཞིན་བདེ་སྐྱིད་འཚོ་བ་ཡང་། །
ནམ་ཞིག་གི་ཉི་མར་ཉམས་ནས་འགྲོ། །
ནངས་སྔ་མོར་ཤར་བའི་རྟ་ལྗང་ཅན། །
དགོང་ཕྱི་དྲོར་ནུབ་རིའི་རྒྱབ་ཏུ་བཞུད། །
དཔེ་དེ་བཞིན་མི་ཡི་ཚེ་སྲོག་ཀྱང་། །
ཡུན་རིང་བོར་མི་རྟག་འཆི་བ་ཡོང་། །
དགོང་མཁའ་ལ་ཤར་བའི་སྐུར་མའི་ཚོགས། །
500



ནངས་ཐོ་རེངས་ཅང་མེད་དབྱིངས་སུ་ཡལ། །
དཔེ་དེ་བཞིན་གཉེན་དང་མཛའ་བཤེས་ཀྱང༌། །
མཐར་བྲལ་ནས་རང་རང་ས་ལ་འགྲོ། །
ཨེ་མ་མ་གླིང་འདིའི་བདེ་སྐྱིད་མཆོག །
འདི་ཡིན་ནོ་ཟེར་ནས་སྟོན་རྒྱུ་མེད། །
དུས་དེ་རིང་སྐྱིད་ན་སང་ཉིན་སྡུག །
སྡུག་མེད་ན་བདེ་སྐྱིད་ཇི་ལྟར་རྟོགས། །
དགོང་སྨག་ལ་ཁྲེལ་དགོད་བྱེད་པའི་འོད། །
དུས་སྐད་ཅིག་ཙམ་དུ་གསལ་ན་ཡང་། །
ཡུན་རིང་བོར་མི་རྟག་ཉམས་འགྱུར་བ། །
དཔེར་བཞག་ན་ནམ་མཁའི་གློག་དམར་འདྲ། །
ཡ་རབས་ཀྱི་ཉག་ནི་ཤིན་ཏུ་ཕྲ། །
སེམས་མཛའ་བརྩེ་གསལ་བོར་མཐོང་བར་དཀའ། །
སྐྱེས་ཕོ་མོའི་བར་གྱི་བརྩེ་དུང་ཡང་། །
ཚུར་ཉོས་པའི་བདེ་སྐྱིད་ལྷད་མ་ཡིན། །
མཐོ་གནམ་འོག་འདི་ཡི་མི་རྣམས་ཀྱི། །
སྐྱིད་སྡུག་ལ་ཁྱད་པར་ཆེ་བ་དང་། །
ཚེ་རིང་ཐུང་མི་གཅིག་ཐ་དད་ཀྱང་། །
སྔར་བཞིན་དུ་མི་འཚོ་རང་དབང་མེད། །
501



སེམས་བདེ་བ་བསྐྱེད་པའི་དགའ་སྤྲོ་དང་། །
ཚེ་གང་བོར་བཙལ་ནས་རྙེད་པ་ཀུན། །
མཚན་སྐར་མདའ་ཡལ་ལྟར་ཤོར་འགྲོ་ཡང་། །
སྔར་བཞིན་དུ་མི་འཚོ་རང་དབང་མེད། །
དགུང་སྔོན་པོར་ཆར་སྤྲིན་མ་ལངས་ཤིང་། །
སའི་མེ་ཏོག་སད་ཀྱིས་མ་བཅོམ་པ། །
སྲོད་མུན་པས་ཕྱོགས་ཀུན་མ་བསྒྲིབ་གོང༌། །
རྨི་ལམ་གྱི་འཇིག་རྟེན་འགྲིམ་རོགས་མཛོད། །
སྐྱིད་མི་རྟག་ཆར་རྗེས་འཇའ་ཚོན་འདྲ། །
ཚེ་མི་རྟག་རླུང་ནང་མར་མེ་འདྲ། ། །
ཀུན་མི་རྟག་སྐད་ཅིག་འགྱུར་བ་འདི། །
ལྷོ་འཛམ་བུའི་གླིང་གི་ཆོས་ཉིད་ཡིན། །
502



སྤྲིན།
ཁྱོད་ནི་ས་འཛིན་གྱི་སྐ་རགས་ཡིན་ནམ།
རྒྱ་མཚོ་ཡི་སྐེ་དཀྲིས་ཡིན་ནམ།
ནམ་མཁའ་ཡི་ལག་རས་ཡིན་ནམ།
ནགས་ཚལ་གྱི་སང་རས་ཡིན་ནམ།
རླུང་དང་ཉི་མ་གཉིས་ཀྱིས་
གྱོན་པར་འདོད་པའི་གོས་ལྭ་ཡིན་ནམ།
ཡང་ན་བྱིས་པའི་དུས་སྐབས་སུ།
མཁའ་ལ་གཏོར་བའི་རླུང་རྟ་ཡིན་ནམ་ཅི།
ངའི་སྙིང་ལ་ཉལ་བའི་རེ་བ་ལྟར།
གཡའ་དག་པའི་མཁའ་དབྱིངས་སུ།
དཀར་ལྷང་ངེར་དལ་གྱིས་རྒྱུ་བཞིན་འདུག
503



བུ་མོ་ཀུན་དགའ་མཚོ་མོ།
ཉིན་ཞིག་ཁོ་བོ་རྐང་བཞིའི་ཁྱུ་ཚོགས་དང་། །
རྩྭ་ལྗང་མེ་ཏོག་མཛའ་བར་འཐམ་པ་ཡི། །
དགེ་མཚན་བཀྲ་བའི་ནེའུ་གསིང་ལྷགས་པའི་ཚེ། །
མཛེས་མ་ཞིག་གིས་གླུ་གཞས་ལེན་པ་ཐོས། །
ལང་ཚོ་དར་ཞིང་ནུ་འབུར་ཟུང་གཡོ་བའི། །
ཀུན་དགའ་མཚོ་མོ་ཡིན་པ་རྟོགས་གྱུར་བས། །
སྙིང་ལ་རབ་དགའི་ཚོར་བ་རྒྱས་དང་ལྷན། །
ཁོ་བོས་མོ་ལ་སྙིང་གཏམ་འདི་སྐད་སྨྲས། །
དྭངས་བསིལ་མཚོ་ལས་འཕྱུར་བའི་ཟེགས་མ་ཡིས། །
འཁྱུད་པའི་རླབས་ལ་རྩེན་པའི་ཉ་མོ་ཁྱོད། །
ཁོ་བོ་བརྩེ་དགའི་སྤུ་ལོང་གཡོ་བ་ནི། །
རླུང་ཁའི་འཁྲི་ཤིང་གཞོན་ནུར་ཡང་དག་མཚུངས། །
བཞིན་རས་མཛེས་པས་ཉ་གང་ཟླ་བ་དང་། ། །
504



ཁ་ཚིག་སྙན་པས་དཔྱིད་ཀྱི་ཕོ་ཉའི་གླུ། །
གཤིས་རྒྱུད་འཇམ་པས་ཆུ་ཤེལ་རིལ་བུ་དང་། །
མཚུངས་པ་ཁྱོད་ལ་ང་རང་འབྲལ་མི་བཟོད། །
དེ་ལྟ་ནའང་དབུལ་བའི་གནམ་ལྕགས་ཀྱིས། །
འུ་ཅག་བརྩེ་དུང་རི་རྒྱལ་ལྷུན་པོའི་དབང་། །
སིལ་བུར་གཏོར་ནས་རེ་ཞིག་ཁ་བྲལ་བས། །
འཇིག་རྟེན་ཕྱི་མའི་གོ་སྐབས་དངོས་སུ་མྱངས། །
ཁྱོད་ཀྱིས་འགྲམ་པ་ལག་པར་བརྟེན་བྱས་ཏེ། །
བསམ་བློ་གཏོང་བའི་མིག་གཉིས་ཀེམ་ཀེམ་དུ། ། །
གཡོ་བས་སྤྱི་ཚོགས་དྲི་བ་འདོན་པའི་ཚུལ། །
ཡིད་དུ་ཤར་ཚེ་ལྷག་པར་ཁྱོད་ཉིད་དྲན། །
ཀ་ཡེ་སྙིང་དུ་སྡུག་པའི་དགའ་མ་ཁྱོད། ། །
རབ་དགའི་སོ་ཕྲེང་འཛུམ་དཀར་དགོད་དང་ལྷན། །
ང་རང་ཁྱོད་ལ་སླར་ཡང་འགྲོགས་སོ་ཞེས། །
བརྗོད་པར་རྩེ་གཅིག་ཡིད་ཀྱིས་འདུན་པ་བཅངས། །
དེ་དང་དེ་ལྟའི་རེ་བའི་རྒྱུད་མངས་སྟོང་། །།
ཡིད་འོང་དགའ་མའི་རྣ་བར་སྙན་འཁྲོལ་ཡང་། །
ཨ་ལན་མི་སྟེར་སྐྱོ་བའི་མཆི་མའི་རྒྱུན། །
བཞུར་བས་བདག་ཡིད་དགའ་བ་རྐུ་བར་རྩོམ། །
505



སྔོན་དུས་མྱངས་པའི་སྡུག་བསྔལ་དེ་ལྟ་བུ། །
སླར་ཡང་སྤྱི་བོར་ལྷུང་ན་མི་བཟོད་པའི། །
རྣམ་འགྱུར་དགའ་མའི་ཡིད་འོང་ཞལ་ཁྱིམ་དུ། །
ཤར་བ་དྭངས་པའི་མཚོ་ལ་ཟླ་གཟུགས་བཞིན། །
དེ་ཚེ་མཛའ་བའི་ཁྲག་རྒྱུན་བཞིན་རས་ལ། །
རྒྱུ་བའི་སྟོབས་ཀྱིས་དམར་བོར་གྱུར་བ་དང་། །
ཐེ་ཚོམ་ཡལ་འདབ་ལྔ་བ་བསྐྱུངས་སྐུམ་གྱིས། །
སྙིང་འདྲའི་དགའ་མར་སླར་ཡང་འདི་སྐད་སྨྲས། །
རང་འཁྲིའི་ལས་ལ་རབ་ཏུ་བརྩོན་པའི་འོད། །
བོད་ལྗོངས་ས་མོས་ཚལ་དུ་འཕྲོས་པའི་རྗེས། །
དབུལ་ཕོངས་མིང་གི་མར་གྱུར་དང་ལྷན། ། །
སྟོབས་འབྱོར་ཆུ་སྐྱེས་བཞད་པ་མ་མཐོང་ངམ། །
སྔོན་དུས་དྲག་པོའི་རླུང་དང་ཉེར་བསྡོངས་ཏེ། །
ས་རྡུལ་བྱུར་བུར་གཏིབས་པའི་སྲང་ལམ་ཡང་། །
དེང་འདིར་ཚོང་ཟོང་ཀུན་ལྡན་ཁྲོམ་རྭ་ཆེར། །
གྱུར་བ་མཐོང་ངམ་སྙིང་གི་དུམ་བུ་མ། །
དབུལ་བས་རབ་གཟིར་སྐྱ་བོར་གྱུར་པའི་གདོང༌། །
ཉམ་ཐག་རྣམ་འགྱུར་ཅི་ཡང་ཤར་བ་ཉིད། །
དེང་འདིར་སྟོབས་ཀྱིས་སྙེམས་པའི་འཛུམ་དཀར་ཀྱི། །
མེ་ཏོག་བཞད་པས་ཀུན་ཡིད་བརྟན་པ་འཕྲོག །
506



བཀྲེས་ལྟོགས་གདུང་བས་ཉེན་པའི་སློང་མོ་བ། །
དེང་འདིར་མངར་གསུམ་ཟས་ཀྱིས་ཚིམ་པའི་ཁར། །
ད་དུང་ནས་ཆང་བཅུད་ལ་རོལ་བ་ནི། །
ལག་ལྡན་ཆུ་སྲིན་གྲོང་ལ་ཞུགས་པར་འཁུ། །
དེ་ལྟའི་གནམ་ས་བླ་འོག་བརྗེས་པ་ཡི། །
འགྱུར་ལྡོག་བྱུང་བའི་ཁྲོད་དུ་བདག་གི་ཁྱིམ། ། །
མཐའ་བྲལ་འཆི་མེད་ལམ་གྱི་རང་བཞིན་ལྟར། །
ནམ་ཡང་འགྱུར་པ་མེད་པ་ག་ལ་སྲིད། །
སྔོན་དུས་མཐོང་བར་དཀའ་བའི་ལོངས་སྤྱོད་དང་། །
ལག་རྩེར་ཐོབ་པར་མི་འགྱུར་གོས་རྒྱན་དག ། །
དེང་འདིར་སྟག་ཤོར་བདག་གི་གཞིས་ཁྱིམ་དུ། །
འཛིན་མའི་སྣོད་ལ་རྒྱ་མཚོ་འཁྱིལ་བར་འགྲན། །
དྲི་ཟའི་འཇིག་རྟེན་རྫོགས་པའི་གླུ་དབྱངས་དང༌། །
ཉམས་ལྡན་སྟོང་གི་བྲོ་གར་བལྟར་འདོད་ན། །
འདྲེན་བྱེད་ཟུང་ལ་རབ་དགུའི་དཔལ་སྟེར་བའི། །
གློག་གི་བརྙན་འཕྲིན་བདག་གི་ཁྱིམ་དུ་མཆིས། །
སྙན་གྲགས་གོ་ལའི་ཁྱོན་དུ་ཁྱབ་པ་ཡི། །
གནས་མཆོག་ཀུན་ལ་གཟིགས་མོར་འགྲོ་སྙམ་ཚེ། །
རང་རང་འདོད་པའི་གནས་སུ་སྐྱེལ་བྱེད་པའི། ། །
507



མྱུར་མགྱོགས་རླངས་འཁོར་ང་ཡི་ཁྱིམ་དུ་ཡོད། །
གཞན་ཡང་སྒྲ་སྡུད་སྒྲ་ལེན་འཁོར་ལོ་དང༌། །
གདུ་བུའི་དབྱིབས་ཀྱི་ཆུ་ཚོད་འཁོར་ལོ་མཆོག །
རྨད་བྱུང་འཚེམ་བཟོ་འཕྲུལ་འཁོར་ལ་སོགས་པ། །
བདག་གི་ཁྱིམ་དུ་ཡོངས་སུ་ཚང་བ་ཡིན། །
དེ་ལྟ་ནའང་མཛའ་བརྩེ་མ་རྙིང་ཞིང་། །
འཇོ་སྒེག་ཉམས་བརྒྱའི་གར་གྱིས་རབ་མཛེས་པའི། །
ཡིད་འོང་དགའ་མ་ཁྱོད་དང་བྲལ་བ་ཡིས། །
དྲན་པའི་དབུགས་རིང་སྟོན་གྱི་རླུང་གི་སྤུན། །
ཁྱིམ་མིས་ཨ་རིག་བཅུད་ལ་རོལ་པའི་ཁྲོད། །
ཞབས་བྲོ་རྩེན་ཞིང་སྙན་འཇེབས་གླུ་དབྱངས་ཀྱིས། །
དྲི་ཟའི་འཇིག་རྟེན་དཔལ་ཡང་ཕམ་བྱས་ཀྱང༌། །
ཁྱོད་ཉིད་གླེང་བ་འབྲུག་སྟོང་ལྡིར་བའི་གྲོགས། །
དེ་ལྟའི་འབྱོར་ཕྱུག་ལྡན་པའི་དགེ་མཚན་འོད། །
བདག་ཁྱིམ་པད་མའི་ཚལ་དུ་གཡོ་བའི་གཟིས། །
རྣམ་གྲོལ་བདེ་སྐྱིད་འདབ་སྟོང་མགོ་ལྕོག་ཉིད། །
ལྡེམ་པའི་གར་གྱིས་ཁྱོད་ཉིད་འབོད་པ་འདྲ། །
བདག་གིས་ཁྱོད་ཉིད་དྲན་པའི་མཆི་མའི་རྒྱུན། །
རླུང་གི་ཤིང་རྟས་བར་སྣང་ལ་ཁྱེར་ནས། །
508



སྦྲང་ཆར་རྒྱུན་བསྒྱུར་ནོར་འཛིན་དཔལ་མོའི་གཞིར། །
བསྙིལ་བས་གསེར་ལྡན་བརླན་པ་མཐོང་ངམ་ཀྱེ། །
ད་ནི་ཁྱོད་ཀྱི་བག་ཆགས་རྙིང་བ་ཀུན། །
རྣ་རྒྱབ་ལྷགས་པའི་ཟླར་བསྒྱུར་ང་ཡི་མདུན། །
འཛེམ་དོགས་མེད་པར་རྐང་སེན་མངོན་བཀོད་ནས། །
ལྷན་ཅིག་བདེ་སྐྱིད་དཔལ་ལ་རོལ་བར་ཕེབས། །
དེ་ཚེ་དགའ་མ་དགྱེས་པའི་འཛུམ་ཞལ་གྱི། །
མིག་ལས་མཆི་མ་ཆར་དུ་བསྙིལ་བའི་མོད། །
རྒྱུགས་ཤར་གཅིག་གིས་སྟག་ཤར་གཞོན་ནུ་ཡི། །
མགྲིན་པར་འཁྱུད་པར་རྩོམ་པའི་གར་གྱིས་བྲེལ། །
སྔོན་ཆད་མྱངས་པའི་མི་བཟོད་སྡུག་བསྔལ་ཀུན། །
ལུས་ཕྲའི་མཆི་མའི་ཐིགས་ཕྲེང་ལ་འ གྲོགས་ཏེ། །
དལ་བུའི་ས་གཞིའི་སྦུབས་སུ་ཞུགས་ང་་ལས། །
དགའ་སྐྱིད་མེ་ཏོག་ཟུང་གཅིག་བཞད་ནས་སོང་། །
དེ་ལ་གྱ་གྱུར་བཞུར་བའི་ཉམས་བརྒྱའི་གར། །
སྒྱུར་བའི་དྭངས་གཙང་ཉལ་འགྲོའི་སྒེག་མོས་ཀྱང་། །
རླབས་སྒྲའི་རོལ་མོ་འཁྲོལ་ནས་བཀྲ་ཤིས་ཀྱི། །
རྟེན་འབྲེལ་ཞུ་བས་གླིང་ཀུན་ཤིས་པ་སྒྲུབ། །
5Cj9



བླང་དོར་འབྱེད་པའི་མེ་ལོང་།
མི་ལ་ཉམས་པ་མེད་པའི་སྙིང་རུས་ཤིག་དགོས་ཀྱང༌། །
མིག་འཕྲུལ་སྒྱུ་མ་ལྟ་བུའི་གཡོ་སྒྱུ་ཡིས་ཅི་བྱ། །
གྲོགས་ལ་ཕྱི་ཐག་རིང་བའི་ཁྲེལ་གཞུང་ཞིག་དགོས་ཀྱང༌། །
ཕན་ཐོགས་སྤུ་ཙམ་མེད་པའི་ཁ་འཇམ་གྱིས་ཅི་བྱ། །
སློབ་མར་རིག་གནས་སྦྱོང་བའི་བརྩོན་པ་ཞིག་དགོས་ཀྱང་། །
ཇ་ཆང་བག་མེད་རོལ་བའི་རྣམ་གཡེང་གིས་ཅི་བྱ། །
དགེ་རྒན་རྣམས་ལ་དྲི་མེད་ལྷག་བསམ་ཞིག་དགོས་ཀྱང་། །
གཞན་གནོད་ཉེ་སྐྱོར་བྱེད་པའི་ཕྱོགས་ལྷུང་གིས་ཅི་བྱ། །
བླ་མར་འགྲོ་བ་འདྲེན་པའི་སྙིང་རྗེ་ཞིག་དགོས་ཀྱང་། །
རྙེད་བཀུར་སྙན་གྲགས་ཆགས་པའི་བདག་འཛིན་གྱིས་ཅི་བྱ། །
དཔོན་ལ་སྤང་བླང་འབྱེད་པའི་བློ་གྲོས་ཤིག་དགོས་ཀྱང་། །
ཀུན་གྱི་མིག་ལ་སྡང་བའི་རྫོགས་ཉམས་ཀྱིས་ཅི་བྱ། །
5I)



བྱིས་པར་བྱམས་བརྩེ་ལྡན་པའི་ཕ་མ་ཞིག་དགོས་ཀྱང་། །
བཅུ་དྲུག་ལང་ཚོ་རྫོགས་པའི་སྙིང་སྡུག་གིས་ཅི་བྱ། །
བུ་མོར་ལས་ལ་བརྩོན་པའི་མཛངས་ཉམས་ཤིག་དགོས་ཀྱང༌། །
གྱོད་སྣ་འདྲེན་པའི་སྨྲ་བ་ངན་པ་ཡིས་ཅི་བྱ། །།
འབྲོག་པར་རྟ་ནོར་ལུག་གསུམ་མང་པོ་ཞིག་དགོས་ཀྱང༌། །
མི་ཤ་རྟ་ཤ་ཤོར་བའི་ས་རྩོད་ཀྱིས་ཅི་བྱ། །
རོང་བར་འབྲུ་རིགས་སྣ་ལྔའི་ལོ་ལེགས་ཤིག་དགོས་ཀྱང་། །
གཉོམ་ཆུང་རྣམས་ལ་འཚེ་བའི་འཁོན་འཛིན་གྱིས་ཅི་བྱ། །
བཟོ་བར་འཕྲུལ་ཆས་བསྐྲུན་པའི་ལག་རྩལ་ཞིག་དགོས་ཀྱང་། །
དོན་ཐོག་འཇོག་པར་དཀའ་བའི་སྟོང་གཏམ་གྱིས་ཅི་བྱ། ། །
མཁས་པར་འཆད་རྩོད་རྩོམ་པའི་ཡོན་ཏན་ཞིག་དགོས་ཀྱང་། །
གཞན་རྣམས་བསླུ་བར་བྱེད་པའི་ཚུལ་འཆོས་ཀྱིས་ཅི་བྱ། །
དགོས་དང་མི་དགོས་བླང་དོར་འབྱེད་པ་ལ་མཁས་ན། །
བསམ་དོན་ཐམས་ཅད་གེགས་མེད་ཡིད་བཞིན་དུ་འགྲུབ་བོ། །
བོད་མིར་རང་གཞན་འབྱེད་པའི་ཆགས་སྡང་ཞིག་དགོས་ཀྱང་། །
ཕན་མེད་གནོད་པའི་སྟོང་འུར་ལངས་པ་ཡིས་ཅི་བྱ། །
511



བོད་སྤྱིར་ཕན་བདེ་སྒྲུབ་པའི་བསམ་པ་ཞིག་དགོས་ཀྱང་། །
རང་དོན་སླད་དུ་གངས་ཅན་གནོད་པ་ཡིས་ཅི་བྱ། །
གཡུང་དྲུང་རིས་སུ་བརྟན་པའི་ལ་རྒྱ་ཞིག་དགོས་ཀྱང་། །
ཆང་གིས་མྱོས་པའི་ལབ་བརྡོལ་འབྱིན་པ་ཡིས་ཅི་བྱ། །
གངས་ཅན་རྒུད་པ་སེལ་བའི་འཆར་གཞི་ཞིག་དགོས་ཀྱང༌། །
དོན་མེད་ཚིག་སྟོང་སྐམ་པོའི་འུར་སྒྲ་ཡིས་ཅི་བྱ། །
ལེགས་ཉེས་བླང་དོར་འབྱེད་པའི་བློ་གྲོས་ཤིག་དགོས་ཀྱང༌། །
གཞན་རྗེས་ཁྱི་བཞིན་འབྲོང་བའི་སྤྱོད་ལམ་གྱིས་ཅི་བྱ། །
ཡ་རབས་ལུགས་ཀྱིས་མཛེས་པའི་རྣམ་འགྱུར་ཞིག་དགོས་ཀྱང་། །
འཐབ་ཅིང་རྩོད་པའི་སྨྱོན་པའི་བྱ་བྱེད་དེས་ཅི་བྱ། །
རང་འཁྲིའི་ལས་ལ་འབད་པའི་འབྲས་བུ་ཞིག་དགོས་ཀྱང༌། །
ཁྱི་ལྡོམ་ཇི་བཞིན་འཁྱམ་པའི་ངལ་བ་དེས་ཅི་བྱ། །
རིགས་གཞན་འགྲན་སེམས་འཛུགས་ པའི་ སྤོབས་ པ་ ཞིག་ དགོས་
ཀྱང་། །
ནང་ལ་ཕྲག་དོག་བྱེད་པའི་བསམ་ངན་དེས་ཅི་བྱ། །
ཕ་ཡུལ་དར་རྒྱས་གཏོང་བའི་བློ་བཀོད་ཅིག་དགོས་ཀྱང་། །
བོད་ཡིག་མཐོང་ཆུང་བྱེད་པའི་ཁོང་རུལ་དེས་ཅི་བྱ། །
512



བོད་ཀྱི་རིག་གནས་མཁྱེན་པའི་ཡོན་ཏན་ཞིག་དགོས་ཀྱང་། །
ཡབ་མེས་རྡོག་པས་བརྫི་བའི་ཁྲེལ་འདས་ཀྱིས་ཅི་བྱ། །
སྤྱི་ལ་མཐུན་སྒྲིལ་བྱེད་པའི་སྐུལ་ལྕག་ཅིག་དགོས་ཀྱང༌། །
རང་གི་རིགས་ལ་གནོད་པའི་བྱ་ངན་གྱིས་ཅི་བྱ། །
བོད་ཅིག་ཡིན་ན་སྤུན་ཟླར་བརྩི་བ་ཞིག་དགོས་ཀྱང་། །
ས་ཕྱོགས་ཡུལ་ཕྱོགས་འཁྱུད་པའི་སྲོལ་ངན་གྱིས་ཅི་བྱ། །
དགོས་དང་མི་དགོས་བླང་དོར་འབྱེད་པ་ལ་བརྩོན་ན། །
ལེགས་ཉེས་མགོ་མཇུག་ལྡོག་པའི་འཁྲུལ་བ་ནི་མི་འབྱུང༌། །
བོད་ཀྱི་དབུ་འཕང་བསྟོད་པའི་དུས་སྐབས་ཤིག་བྱུང་ནས། །
སྟོབས་འབྱོར་མངའ་ཐང་དར་བའི་དགེ་མཚན་ཞིག་འཆར་རོ། །
513



ཁ་གྱའི་བྲག་རི།
བརྗིད་ཉམས་ལྡན་ལ་གཡང་གཟར་ཆེ་བ་ཡི། །
བྲག་རིའི་རྩེ་མོ་ནམ་མཁའི་དབྱིངས་སུ་ཟུག །
སྐེད་དུ་རབ་དཀར་ཆུ་འཛིན་ཕུང་བོ་ཉལ། །
སྟེང་ན་ཁྲི་གདུགས་ཉི་མའི་འོད་སྟོང་འཕྲོ། །
བྲག་ལྡེབས་རྩི་ཤིང་མེ་ཏོག་ཕྲེང་བའི་ཚོགས། །
དྲི་བཞོན་ཤུགས་ཀྱིས་དལ་བུར་གཡོས་པ་ན། །
ལྡེམ་ལྡེམ་གཡོ་བའི་གར་གྱིས་ངོམས་མི་ཤེས། །
བྲག་རིའི་འདབས་ཀྱི་ལྕུག་ཕྲན་གཞོན་ནུའི་གསེབ། །
འཇོལ་མོ་ལ་སོགས་སྒྲོ་ལྡན་སྐད་སྙན་འབྱིན། །
ལུང་བའི་མཐིལ་དུ་བཞུར་བའི་ཆུ་ཕྲན་དེ། །
དགུ་ཚིགས་སྐྱ་མོ་ས་ལ་ལྷུང་བ་འདྲ། ། །
བྲག་སྟེང་གསོམ་ཤིང་རླུང་གིས་གཡོས་པ་ན། །
གཡུ་འབྲུག་སྔོན་མོ་གྱེན་དུ་མཆོང་བ་བཞིན། །
བྲག་རིའི་ཐེམ་གྱི་གཡང་གཟར་ལམ་ཕྲན་དུ། །
སྡོང་འཁུར་ཕོ་མོས་གླུ་གཞས་ལེན་བཞིན་འགྲོ། །
གཅིག་ལས་གཅིག་མཐོ་བྲག་རི་ལྷུན་པོ་དེ། །
514



རེབ་ཚ་ཚོ་བ་བཞི་ཡི་ནོར་འཛིན་མར། །
བོད་མི་གནས་ཤིང་འཚོ་བའི་དཔང་རྟགས་སུ། །
ལྷ་ཡིས་བཙུགས་པའི་རྡོ་རིང་དང་མཚུངས་པར། །
ཇི་སྲིད་བསྐལ་བརྒྱའི་བར་དུ་གཡོ་མེད་གནས། །
515



སྡུག་བསྔལ།
རྒྱལ་པོ་ལ་སོགས་མཆོག་རྣམས་ཀྱང་། །
ཕྱི་ནས་བལྟས་ན་སྐྱིད་པ་ལྟར། །
སྣང་ཡང་ཡིད་ཀྱི་སྡུག་བསྔལ་གྱིས། །
དུས་ཀུན་མནར་ཏེ་བདེ་བས་ཕོངས། །
ཐ་མལ་འབངས་ཀུན་ལུས་སྐྱེས་ཀྱི། །
སྡུག་བསྔལ་རི་རབ་ལྟར་ཆེ་བས། །
རྟག་པར་དྲག་ཏུ་མནར་གྱུར་ཏེ། །
ངལ་ཞིང་དུབ་པས་བདེ་བ་མེད། །
མི་རྣམས་བདེ་བ་གཉེར་འདོད་ཀྱང༌། །
སྡུག་བསྔལ་ཉིད་ལ་མངོན་པར་ཕྱོགས། །
བཙལ་བའི་བདེ་བ་མ་རྙེད་ཀྱང༌། །
མ་བཙལ་སྡུག་བསྔལ་སྤྱི་བོར་ལྷུང་། །
སྡུག་བསྔལ་གཉིས་ཀྱིས་འཇིག་རྟེན་འདིའི། །
སྐྱེ་བོ་མཆོག་དམན་བར་མ་རྣམས། །
516



ཉིན་རེ་ཉིན་རེར་འཇོམས་བྱེད་པའི། །
ཚུལ་འདི་མཐོང་ན་སྐྱོ་བ་ལ། །
ཞིབ་ཏུ་བསམས་ན་སྡུག་བསྔལ་ཀུན། །
རྒྱུ་རྐྱེན་མེད་པར་བྱུང་བ་ཞིག །
སྲ་ཞིང་མཁྲེགས་པའི་རྡོ་བའི་སྟེང༌། །
མྱུ་གུ་སྔོན་པོ་སྐྱེས་དང་མཚུངས། །
ལེགས་པར་བཤད་པས་མི་མགུ་ཞིང་། །
ཟབ་དོན་ཐོས་ན་མི་ཉན་ལ། །
དོན་ཆུང་གནས་ལ་ཆེར་བརྩོན་པ། །
སྡུག་བསྔལ་འབྱུང་བའི་རྩ་བ་ཡིན། །
ཕན་པའི་གདམས་པ་ཆུད་གཟོན་ཞིང་། །
དམ་པ་མིན་པར་ལྷག་པར་དད། །
མེས་པོ་རྣམས་ལ་ཡིད་འཁུ་བ། །
སྡུག་བསྔལ་འབྱུང་བའི་རྩ་བ་ཡིན། །
བདེན་པར་སྨྲས་ན་ཡིད་མི་ཆེས། །
ཤ་ཚའི་གཏམ་ལ་བློ་མི་གཏོད། །
ངོ་བསྟོད་ཙམ་གྱིས་མགུ་བྱེད་པ། །
སྡུག་བསྔལ་འབྱུང་བའི་རྩ་བ་ཡིན། །
མི་འགྲུབ་བྱ་བར་ཁས་ལེན་བྱེད། །
517



མ་བརྟག་གོང་ཐོས་དེ་བཞིན་སྨྲ། །
མ་ཤེས་དོན་ཡང་གྱ་ཚོམ་སྒྲོགས། །
སྡུག་བསྔལ་འབྱུང་བའི་རྩ་བ་ཡིན། །
མ་དྲིས་རང་གི་ཡོན་ཏན་བརྗོད། །
རྒྱུ་མཚན་མེད་པར་གཞན་ལ་འཚེ། །
དམན་ལ་བརྙས་ཤིང་རང་མཐོང་ཆེ། །
སྡུག་བསྔལ་འབྱུང་བའི་རྩ་བ་ཡིན། །
མདོར་ན་རང་དོན་གཅིག་པུ་ཙམ། །
བསྒྲུབ་སླད་མི་དགེ་བཅུ་ཡི་ལས། །
ངོ་ཚ་མེད་པར་འཇུག་པ་དེ། །
སྡུག་བསྔལ་འབྱུང་བའི་རྩ་བ་ཡིན། །
གླིང་འདིར་རང་འདོད་སེར་སྣ་མཁན། །
ལས་ཀྱི་དབང་གིས་ཚོགས་པ་ན། །
སྡུག་བསྔལ་སྤྲིན་གྱི་ཕུང་བོ་རྣམས། །
ཡལ་བའི་གོ་སྐབས་སྲིད་མ་ཡིན། །
518



ཀན་ལྷོའི་ཡུལ་ལྗོངས་ལ་བསྟོད་པ་རྒྱུད་
གསུམ་རོལ་མོའི་སྒྲ་སྙན།
མེ་ཞལ་ལམ་དུ་ཡོངས་རྩེན་མཁའ་ཉལ་ཚོགས། །
དལ་བུས་ས་འཛིན་ལ་འཁྱུད་ཉམས་བརྒྱའི་གར། །
ལེགས་བསྒྱུར་ནོར་འཛིན་སྙིང་པོར་ཆགས་པ་སྟེ། །
གནས་མཆོག་ཀན་ལྷོ་ཞེས་བྱའི་གྲགས་པ་འབར། །
མཐོན་ཀའི་མཎྜལ་ཕྱིས་འདྲའི་ཞལ་གྱི་ཁྱིམ། །
གསེར་ལྡན་དགའ་མའི་ཁྱོན་ལ་ཤོང་མིན་པའི། །
གཡུ་མདོག་རྩྭ་ཐང་བཞིན་རས་ངོམ་པ་ན༑ །
འཇིགས་པའི་བྱ་ལམ་འཛིན་མར་ལྷུང་ཉམས་བྱེད། །
དེ་ལ་བཀྲམ་པའི་བགྲང་ཡས་རྐང་བཞིའི་ཁྱུ། །
ལྷ་ལམ་རྒྱུ་སྐར་བུ་མོས་མཐོང་བའི་ཚེ། །
རང་ལ་ཁ་གྲངས་ཤིན་ཏུ་ཉུང་ངོ་ཞེས། །
བཟློ་བཞིན་ཅང་མེད་སྟོང་བའི་དབྱིངས་སུ་བྲོས། །
རབ་ཡངས་སྤང་ལྗོངས་ཁྱོན་ལ་བལ་ལྡན་ཁྱུ། །
519



མ་ལུས་ཡོངས་སུ་ཁེབས་པར་སྣང་བ་འདི། །
སྟོན་གྱི་སྔོ་བསངས་བྱ་ལམ་མཛེས་བྱེད་པའི། །
སྤྲིན་དཀར་ཕྲེང་བ་འཁྲིགས་ལ་འགྲན་པ་བཞིན། །
རྩྭ་ལྗང་མལ་ན་བག་ཕེབས་ཁྲི་གཉན་དང༌། །
རྟ་ནོར་ལུག་གསུམ་རྩེ་དགའ་དགོད་པ་རྣམས། །
མ་ཤོང་ནོར་འཛིན་འདི་ཡང་འགས་སྙམ་ན། །
སྲིད་ཀུན་འབྱོར་ཕྱུག་ལྡན་པ་སུ་ཞིག་སྙེམས། །
དབྱར་གྱི་ལང་ཚོས་སྒེག་འཆང་ནེའུ་གསིང་གཞིའི། །
རྒྱན་དུ་ངོམ་པའི་སྦྲ་གུར་མེ་ཏོག་ཕྲེང་། །
རྐྱེན་རྩིའི་རྐང་འཐུང་ལྡེམ་པའི་དོ་ར་ན། །
སིལ་བུར་བཀྲུམ་པ་མཁའ་ལ་སྐར་ཚོགས་བཞིན། །
མར་ཆུར་བལ་གསུམ་གཏེར་མཛོད་ཁུར་ལྕི་བ། །
གཡོ་མེད་གྱེན་དུ་འདེགས་པའི་འཛིན་མའི་ལྷས། །
མ་ཐེག་ངལ་བའི་འཁུན་སྒྲ་འབྱིན་པ་ཡིས། །
གནོད་སྦྱིན་ཕུན་ཚོགས་དཔལ་ལ་ཅོ་འདྲི་བྱེད། །
གཞན་ཡང་གཡུ་མདོག་ལོ་མའི་གོས་གྱོན་ཞིང་། །
དམར་ལི་སིལ་ཏོག་འབྲས་བཟང་ཁུར་དུད་པའི། །
སྣ་ཚོགས་ལྗོན་ཤིང་ཚང་ཚིང་འཁྲིགས་པ་ཡི། །
ནགས་ཚལ་སྟུག་པོ་ཡུལ་དེའི་དཔལ་དུ་བརྗིད། །
520



ལྗང་ལྗང་འཐིབས་པའི་ནགས་ཚལ་སྟུག་པོའི་ཀླུང༌། །
ལྡེམ་ལྡེམ་གཡོ་བའི་འཁྲི་ཤིང་ལ་འཁྱུད་ནས། །
ལྷང་ལྷང་དབྱངས་བདུན་རྫོགས་པའི་མགྲིན་སྙན་གླུ། །
དལ་གྱིས་འཐེན་པའི་ཁུ་བྱུག་རྩེ་དགའ་རྒོད། །
དེ་ཡི་དབྱིག་གི་བློ་གྲོས་ཡངས་པའི་གཞིར། །
མཚར་སྡུག་མེ་ཏོག་འདབ་བརྒྱ་རྒོད་པ་ལ། །
ཡོངས་སུ་འཁྱུད་ནས་གྲེ་དབྱངས་སྙན་འགྱུར་བའི། །
བྷ་མ་ར་ཀུན་ཉམས་དགའི་གར་དུ་རྩེན། །
ལྦུ་བ་དཀར་པོའི་མུ་ཏིག་དོ་ཤལ་རྒྱན། །
ཐོད་བཅིངས་དྭངས་བསིལ་ལ་འགྲོའི་མཛའ་ན་མོས། །
རླབས་ཕྲེང་གཡོ་བའི་ཉམས་བརྒྱའི་གར་སྟབས་དང༌། །
ལྷུང་ལྷུང་སྒྲ་སྒྲོག་དལ་འབབ་ཡི་གར་འོང་། །
བདེ་སྙོམས་འབྲུ་སྐྱེས་ས་གཞི་ཆུ་གཏེར་མར། །
སྨིན་ལེགས་སྙེ་མ་རྦ་རླབས་འཕྱུར་བ་ཡིས། །
སོ་ནམ་གཉིས་སྐྱེས་དགའ་བའི་ཉམས་སྟོང་གི །
ཟློས་གར་བསྒྱུར་བས་ས་གཞི་དོག་པོར་འགེངས། །
ཨེ་མ་ས་ལ་དགེ་བཅུ་ཡོངས་རྫོགས་པའི། །
ཀན་ལྷོའི་སྙན་གྲགས་འབར་བའི་ལྕགས་ཀྱུ་ཡིས། །
འཇིག་རྟེན་ཕུན་ཚོགས་དངོས་ཀུན་བསྡུས་པ་ན། །
སུམ་རྩེན་དཔལ་ཡང་འདུལ་སྙམ་འཕྱང་མོ་ཉུག །
521



འདྲེན་བྱེད་དབང་པོའི་གཉིས་འཐུང་འཛིན་བྱེད་པ། །
ཡ་མཚར་བཀོད་པའི་ཉམས་དགའི་ཁང་བཟང་འདི། །
འཆི་མེད་དབང་པོའི་མདུན་སའི་ཕོ་བྲང་ངམ། །
ཡང་ན་བླ་བྲང་དགོན་པ་ཡིན་ནམ་ཅི། །
ཁ་ཁྱེར་བྱུང་ཟླ་བལྟ་བས་མི་ངོམས་ཤིང་། །
པ་ཏྲའི་རི་མོ་བཀྲ་ཤིས་གཡས་འཁྱིལ་བའི། །
ཁང་བཟང་ཀན་ལྷོའི་གསེར་ལྡན་ལྟར་གནས་ཕྱིར། །
འཆི་མེད་ཕོ་བྲང་མ་ཡིན་བླ་བྲང་དགོན། །
རྔམ་བརྗིད་འབར་བའི་ཅོ་ནེ་དགོན་པ་དང་། །
བརྒྱ་བྱིན་གཞལ་མེད་ཁང་བཟང་མཉམ་དུ་བརྗིད། །
གསེར་འབྲུག་དབྱིབས་ཀྱི་ཡང་རྩེའི་རྒྱ་ཕིབས་དང་། །
ཉིན་བྱེད་དབང་པོ་ལྷན་ཅིག་འོད་དུ་འབར། །
ལྟོས་དང་གྲུ་འཛིན་དཔལ་ལ་རབ་འཁུ་བའི། །
ངོ་མཚར་བཀོད་པའི་ག་བུར་འཛག་པ་ཡི། །
གཙོས་དགོན་ཆོས་སྡེ་ཆེན་པོ་གཉིས་སྐྱེས་མགོན། །
ཀན་ལྷོ་ཀུན་ད་འཛུམ་པའི་དཔལ་དུ་ཤར། །
ཀན་ལྷོའི་ནོར་འཛིན་དཔལ་མོའི་ཕང་བ་རུ། །
གནས་པའི་རོང་འབྲོག་མེ་ཏོག་བཞད་པ་ཀུན། །
གནམ་སྔོན་བཞུས་འདྲའི་དྭངས་བསིལ་རྫིང་བུ་ལ། །
522



རྒྱུ་སྐར་ཕྲེང་བའི་གཟུགས་བརྙན་བཀྲ་བ་བཞིན། །
དེ་ལྟར་བསྐོར་བའི་ཀན་ལྷོའི་གྲོང་ཁྱེར་ནི། །
ཁང་བཟང་ཚར་དུ་དངར་བའི་སྐབས་གསུམ་གྲོང་། །
འཆི་མེད་གནས་སུ་གཏན་སྡོད་སུན་པའི་ཚེ། །
སྐར་མདའི་ཟོལ་གྱིས་ས་ལ་བབས་པ་འདྲ། །
མི་རིགས་སྲིད་ཇུས་དཔྱིད་དཔལ་སླེབས་པའི་རྗེས། །
ཀན་ལྷོའི་སྐྱེ་དགུ་བྷ་མ་ར་ཡི་ཁྱུ། ། །
རབ་དགའི་གར་གྱིས་སིམ་པ་ལ་སྦྱོར་བའི། །
དྲི་ཟའི་དགའ་སྟོན་དཔལ་ལ་རྣམ་པར་མཐུན། །
ཨེ་མ་རྫོགས་ལྡན་འབྱོར་བའི་པད་དཀར་ཕྲེང་། །
རྣམ་བཀྲའི་སྙན་གྲགས་ས་གསུམ་ཁྱབ་པ་ཡི། །
སུམ་རྩེན་ས་ལ་འཕོས་འདྲའི་ཀན་ལྷའི་ལྗོངས། །
གངས་རིའི་ལྗོངས་ཀྱི་ས་གཞིའི་རྒྱུན་དུ་ཆེ། །
ཁྱོད་ཀྱི་དགེ་མཚན་འབུམ་གྱི་རྔམ་གཟི་ལ། །
ཆགས་པའི་སྐབས་གསུམ་གྲོང་གི་དཔལ་ཡོན་ཀུན། །
ལྷ་རྩེ་རོལ་བའི་གནས་ནས་འཕུར་ལྡིང་གིས། །
སྐྱེ་འགྲོའི་ཁམས་སུ་དལ་བུས་འོངས་པ་འདྲ། །
ཀན་ལྷོ་ཨ་མདོའི་དབྱིག་གི་ཐང་བར་ཆགས། །
སུམ་ཅུ་རྩ་གསུམ་ལྷུན་པོའི་རྩེ་མོར་གནས། །
523



དེ་ལས་གཞན་པའི་ཁྱད་པར་འབྱེད་ཆོས་འགའ། །
ཕྲ་ཞིབ་རིགས་པས་བརྟག་ཀྱང་རྙེད་རེ་སྐན། །
ལྷ་ཡུལ་སྐྱིད་ཀྱང་ཤ་མར་ཞོ་གསུམ་དབེན། །
པད་ཚལ་མཛེས་ཀྱང་དུས་ཀྱིས་གཞན་དབང་གྱུར། །
དེ་ཕྱིར་ཀན་ལྷོའི་ཡུལ་གྱི་ཡོན་ཏན་དཔལ། །
དཔེ་དེས་ཇི་བཞིན་གཞལ་བར་ག་ལ་སྤོབས། །
ལེགས་ཚོགས་ལྷུན་གྱིས་གྲུབ་པའི་མཐོ་རིས་དང་། །
ཡིད་ཀྱི་བརྟན་པ་འཕྲོག་པའི་དགའ་ཚལ་གྱིས། །
ཆར་ཡང་བསྐྲུན་ནུས་མིན་ན་ཀན་ལྷོའི་དཔེར། །
རང་ཉིད་ལས་གཞན་སྲིད་ན་དམིགས་སུ་མེད། །
ཨེ་མ་སྲིད་པའི་ཕུན་ཚོགས་དཔལ་མ་ལུས། །
བྱེད་པོས་གཅིག་ཏུ་བསྡུས་འདྲའི་ཀན་ལྷོའི་ལྗོངས། །
བོད་མིའི་ངོ་མཚར་བརྩོན་པའི་རྫུ་འཕྲུལ་གྱིས། །
དགའ་བདེ་དཔལ་ཡོན་བསྐྲུན་པ་མིན་ནམ་ཅི། །
མ་འོངས་བོད་རྣམས་མ་གཅིག་སྤུན་ཇི་བཞིན། །
རིག་གནས་ཚན་རིག་རྒྱ་མཚོའི་ཀླུང་བརྒལ་ཏེ། །
ཀན་ལྷོ་འཛུགས་བསྐྲུན་བྱེད་པའི་བགྱི་བ་ལ། །
འབད་པ་ཅི་ཕྱིར་མི་བསྐྱེད་བྷོཊའི་རིགས། །
རང་གི་ཕ་ཡུལ་སུམ་རྩེན་རྗེས་འགྲོ་ཡང་། །
524



སྐྱེ་དགུའི་སྙིང་སྟོབས་གོ་ཆ་མ་གྱོན་ཞིང་། །
འཛུགས་སྐྲུན་གཡུལ་དུ་མ་ཞུགས་སུམ་རྩེན་ཡང་། །
དམྱལ་བའི་འཕྲང་དུ་འགྱུར་རོ་བྷོཊའི་རིགས། །
དེ་ཕྱིར་ཀན་ལྷོའི་ཡུལ་ལྗོངས་སྐྱེད་མོས་ཚལ། །
མཐོ་རིས་དགའ་ཚལ་རྗེས་སུ་འགྲོ་བ་ལ། ། །
བསྐྲུན་པའི་སླད་དུ་ཐུ་བྷོད་རྐང་གཉིས་ཚོས། །
འབད་པས་འཛུགས་སྐྲུན་དོན་དུ་གཉེར་བར་འོས། །
མི་རིགས་སྣ་ཚོགས་རྩེ་དགའ་རྒོད་པའི་ཡུལ། །
བྷོཊའི་ཡུལ་དུ་གྱུར་བའི་ཀན་ལྷོའི་ལྗོངས། །
སྔོན་མེད་དགེ་མཚན་རྒྱས་པའི་བཀྲ་ཤིས་གཏམ། །
ཕྱོགས་ཀྱི་འཁོར་ལོར་མ་ལུས་ཁྱབ་གྱུར་ཅིག །
རྫོགས་སོ། བཀྲ་ཤིས་བདེ་ལེགས་ཤོག
525



འདྲ་གཞས་ཚིག་གི་མེ་ཏོག
འཆད་ལ་མཁས་ཀྱང་རྩོམ་ལ་རྨོངས་པའི་མི། །
ཡལ་གའི་རྩེ་ལ་འཁྱུད་པའི་ནེ་ཙོ་འདྲ། །
རྩོམ་ལ་མཁས་ཀྱང་འཆད་ལ་ལྐུགས་པའི་མི། །
ལག་ན་མཚོན་ཆ་མེད་པའི་དཔའ་བོ་འདྲ། །
རྩོམ་ལ་མཁས་ཀྱང་བྲིས་ལ་མི་འབྱོར་བ། །
གོས་རྒྱུན་མེད་པའི་བུ་མོ་མཛེས་མ་འདྲ། །
ལྟ་རྒྱ་ཆེ་ཞིང་རྩོད་ལ་མི་མཁས་པ། །
ཟས་ཀྱིས་བརྒྱགས་པའི་ལོ་ཆུང་བྱིས་པ་འདྲ། །
རྩོད་ལ་མཁས་ཀྱང་མཐོང་ཐོས་ཉུང་བའི་གཏམ། །
ལོ་ན་བགྲེས་པའི་རྒན་མོའི་ལྡིབ་བཤད་འདྲ། །
གཞན་གྱི་ཚིག་མཚར་ཇི་བཞིན་བཤུ་བའི་མི། །
526



རྒྱལ་པོའི་རིན་ཆེན་ཞུ་བའི་བློན་པོ་འདྲ། །
ཉམས་འགྱུར་མེད་པའི་ཚིག་གི་ཕྲེང་བའི་ཚོགས། །
ར་མའི་རིལ་མ་བསྟར་ལ་བརྒྱུས་པ་འདྲ། །
རང་ལུགས་གཏད་སོ་མེད་པའི་ཆེད་རྩོམ་ནི། །
ཕྱོགས་མེད་ས་ན་བཞུར་བའི་ཤྭ་འོད་འདྲ །
ཚིག་བདེ་རྒྱུན་ཕྱུག་དོན་སྙིང་མེད་པའི་རྩོམ། །
གོས་ཀྱིས་བཏུམས་པའི་སོག་མའི་ཐོ་ཡོར་འདྲ། །
རང་གིས་མི་ཤེས་གཞན་ལ་འཕྱ་བའི་རྩོམ། །
ཕྲག་དོག་ཅན་གྱི་མནའ་མའི་ལྐོག་ལབ་འདྲ། །
ཚིག་སྦྱོར་དམ་དུམ་སྤེལ་རྗེས་མཁས་པའི་ཉམས། །
འཛིན་པ་སྟག་ལ་བརྫུས་པའི་རི་བོང་འདྲ། །
གཞུང་ལ་ལྟ་རྒྱ་ཆུང་བའི་རྩོམ་པ་པོ། །
རུམ་ན་རྒྱགས་བྲོ་མེད་པའི་ཤོར་མ་འདྲ། །
རང་གིས་མ་རྟོགས་ལོག་པར་འགྲེལ་བའི་ཚིག །
ཨ་རག་ཆང་གིས་མྱོས་པའི་བཟི་གཏམ་འདྲ། །
རང་ཉིད་བསྟོད་ཕྱིར་གཞན་ལ་འཕྱ་པའི་མི། །
527



མགྲོན་པོའི་རྗེས་སུ་འཇིབ་པའི་ཁྱི་ཕྲུག་འདྲ། །
ཁ་ཕོ་གཏམ་གྱི་ཅ་ཅོ་སྒྲོག་པའི་མི། །
མི་སྙན་སྐད་ངན་འབྱིན་པའི་སྲིན་བྱ་འདྲ། །
རྙིང་བ་མཁྲེགས་འཛིན་དགའ་བའི་མཁས་པ་ནི། །
སེར་སྣའི་ཞགས་པས་བཅིངས་པའི་ཁྱིམ་བདག་འདྲ། །
གཞན་རྩོམ་བསྒྱུར་ནས་རང་རྩོམ་བྱེད་པའི་མི། །
ཁྱིམ་མཚེའི་ནོར་ལ་འཇབ་པའི་རྐུན་མ་འདྲ། །
འདྲ་གཞས་ཚིག་གི་ཕྲེང་བའི་མེ་ཏོག་འདི། །
བློ་གསར་དུ་མའི་ལུས་སུ་རྣམ་པར་བཀྲ། །
528



བྱ་ཁྱུང་གངས་རི།
གངས་རི་བོའི་འདབས་ཆ་ས་གཞི་ལ་འདྲེས་ཤིང་། །
རིའི་རྩེ་མོ་མཐོན་པོའི་མཁའ་དབྱིངས་སུ་བསྙེགས་པ། །
ལྷ་ཚངས་པས་སྣ་ཚོགས་རྫུ་འཕྲུལ་ལ་བརྟེན་ནས། ། །
སྟེང་ལྷ་ལམ་འདེགས་པའི་ཀ་བ་ཞིག་བཙུགས་འདྲ། །
སྤྲིན་དཀར་པོའི་སྟོད་གཡོག་བཀླུབས་པ་ཡིས་མཛེས་ཤིང་། །
དངུལ་མདོག་ལྡན་ཟླ་བའི་ཞུན་མ་ཡིས་བྱུགས་འདྲའི། །
གངས་རི་བོ་བྱ་ཁྱུང་ལྷུན་པོ་ཡི་ཁྲོད་དུ། །
བྱ་སྒྲོ་ལྡན་མང་པོས་འཕུར་གར་ནི་བསྒྱུར་རོ། །
དེའི་ཁྲོད་ཀྱི་གཅན་གཟན་ངར་སྐད་ཆེར་བསྒྲགས་ན། །
དགུང་ཉི་མ་ཡིན་ཀྱང་ས་གཞི་ལ་ལྷུང་ཞིང་། ། །
དེའི་འདབས་ཀྱི་སྔོ་ལྗང་ནགས་རི་དེ་མཐོང་ན། །
ལྷ་བརྒྱ་བྱིན་ཡིན་ཀྱང་ཆགས་ཉམས་ཤིག་སྟོན་ནོ། །
མིག་ཁྲོས་པའི་གློག་དམར་ཚ་ཚ་རུ་འཁྱུག་ཅིང་། །།
529



ལུས་མཇུག་མ་ལྕག་ཚན་གཡོ་འདྲ་ཡི་སྟག་རྒོད། །
མཆེ་གཙིགས་པའི་གཏུམ་དྲག་ཆེན་པོ་ཞིག་བསྟན་ན། །
བྱ་རི་དྭགས་སྐྲག་ནས་ཕྱོགས་བཞི་རུ་འབྱེར་རོ། །
ཨེ་མ་མ་བྱ་ཁྱུང་གངས་རི་ཡི་ལྷུན་པོ། །
ས་རེབ་གོང་ཡུལ་གྱི་མཛེས་རྒྱུན་ཞིག་ཡིན་ཞིང་། །
དེར་བལྟས་ན་ཆུ་ཤེལ་མཆོད་རྟེན་ལྟར་བརྗིད་པས། །
སུས་མཐོང་ཡང་ཡིད་ཀྱི་བརྟན་པ་ནི་འཕྲོག་གོ །
ཤར་ཉི་མའི་ཚ་ཟེར་སྤྲོས་པ་ཡི་སྟོབས་ཀྱིས། །
གངས་ལྷུན་པོ་ཁྱོད་ཉིད་ཞུ་བ་ནི་མེད་ན། །
ས་རེབ་གོང་རིག་པ་འབྱུང་བ་ཡི་གྲོང་ཁྱེར། །
ནམ་ཡིན་ཀྱང་གཟི་བརྗིད་ལྷམ་མེ་རུ་འབར་རོ། །
530



ཆང་།
ཉེས་སྐྱོན་ཀུན་གྱི་འབྱུང་གནས་ཆང་ཡིན་ཞེས། །
མཁས་པ་སྔ་མ་རྣམས་ཀྱིས་གསུངས་ན་ཡང་། །
དེང་སང་ཆང་ལ་དགའ་བའི་ཕོ་མོ་རྣམས། །
ས་ཡི་རྡུལ་བཞིན་གྲངས་ལས་འདས་པ་ཡོད། །
འབྲུ་དང་ཕབ་གཉིས་གཅིག་ཏུ་བསྲེས་པ་ལས། །
མྱོས་བྱེད་ཆང་གི་རྒྱུན་འདི་བྱུང་བ་ན། །
མི་རྣམས་མྱ་ངན་ཐང་དུ་ལུས་པ་ཡི། །
བ་རྒན་གླང་རྒན་བཞིན་དུ་འཐུང་བར་བྱེད། །
མ་བཟི་གོང་ལ་སྨྲ་བ་ཤིན་ཏུ་ཉུང་། །
ཧུབ་གང་འཐུངས་ཀྱང་ཁ་གཉེར་སྣ་གཉེར་བྱེད། །
མི་འཐུང་མི་འཐུང་ཟེར་བཞིན་བསྣོག་པར་དགའ། །
འཐུང་མི་ཐུབ་པའི་རྣམ་འགྱུར་ཟོལ་གྱིས་སྟོན། །
ཆང་གི་བཅུད་ཀྱིས་རབ་ཏུ་མྱོས་པའི་ཚེ། །
531



ཇ་དང་ཆུ་བཞིན་ངོམས་པ་མེད་པར་འཐུང་། །
ཁ་ནས་གཏམ་ངན་སྣ་ཚོགས་བརྗོད་པ་དང༌། །
ཁྱི་སྨྱོན་བཞིན་དུ་ཚུལ་མིན་ཅི་ཡང་བྱེད། །
ངོ་ཚ་མི་ཤེས་ལོ་གསུམ་བྱིས་པ་འདྲ། །
བཟང་ངན་མི་ཤེས་གྲོགས་ཀྱང་འཐབ་ཟླར་བཅོལ། །
ཤ་འཁོན་མེད་པར་ཁ་འཛིང་ལག་འཛིང་བྱེད། །
དགྲ་བོ་མིན་ཡང་ཁུ་ཚུར་གནམ་ལ་བསྒྲེངས། །
འབྱུང་བཞིའི་ལུས་ཀྱང་རང་ཚུགས་མི་ཐུབ་པར། །
རྐང་པ་གཉིས་པོ་ཕར་འཁྱོར་ཚུར་འཁྱོར་གྱིས། །
ས་ལ་འགྱེལ་ནས་ག་ས་ཀུན་ཏུ་སྐྱུག །
དེ་ནི་ཆང་འཐུང་རྣམས་ཀྱི་ཁྱད་ཆོས་ཡིན། །
ལ་ལས་ཆང་ཕོར་གཅིག་ཀྱང་འཐུང་མི་ཐུབ། །
ཁ་ཅིག་རྒྱ་མ་གང་གིས་བཟི་མི་ནུས། །
འགའ་ཞིག་མ་བཟི་ན་ཡང་བཟི་རྫུ་ཆེ། །
རེ་གཉིས་བཟི་ཡང་རིག་པ་ཤིན་ཏུ་གསལ། །
འཐུང་སྟངས་ཤེས་ན་དོན་རྣམས་འགྲུབ་ན་ཡང་། །
མ་ཤེས་བྱ་བ་འཕྱུགས་ཤིང་ཁྱིམ་ཡང་ཕུང་། །
དེའི་ཕྱིར་མི་རྣམས་འཐུང་ཚོད་ཟིན་པ་དང༌། །
ལུས་དང་རླུང་རྟ་སྲུང་བར་བརྩོན་པར་མཛོད། །
532



བརྩེ་སེམས།
ཁྱོད་རང་རི་འདབས་ཀྱི
གནམ་ལ་ཟུག་པའི་ལམ་འགྲམ་དུ་གནས།
མཚན་མོ་རེ་རེ་བཞིན།
རྒྱུ་སྐར་གྱི་ཕྲེང་བས་ལམ་དུ་སྒྲོན་མེ་སྦར།
སྐྱ་ཞིང་མོག་པའི་ལམ་བུ་དེ།།
ཐད་ཀར་གནམ་ལ་ཟུག་ཅིང་འ དུག
ངས་རྟག་པར་རྒྱུ་སྐར་གྱི་ལམ་ལ་བལྟས་ཏེ།
གནམ་འོག་དེ་ན་ཁྱོད་རང་ཡོད་སྙམ་དུ་སེམས།
སྐྲ་ལོ་དང་རྐང་ལམ་རིང་པོ་དེ། །
ངེད་ཅག་གི་བར་ཐག་ལ་བརྩིས་ཆོག་སྟེ།
ངས་ཟླ་འོད་འཁྱིལ་བའི་ལམ་བུ་ལ།
སྙིང་ཐག་པ་ནས་ཐུགས་རྗེ་ཆེ་ཞུས།
དེས་ཁྱོད་རང་བཞུགས་གནས་གསལ་པོ་ཞིག་བསྟན་པས།
ངའི་སེམས་ཀྱི་ཟླ་འོད་དེ་ཆུ་ཕྲན་ཇི་བཞིན། །
ཁྱོད་ཀྱི་ཕྱོགས་སུ་ལྷུང་ལྷུང་དལ་གྱིས་བཞུར།
533



ཕ་ཡུལ།
མཐོ་གངས་ཀྱི་རི་བོའི་ཕྲེང་བ་རྣམས། །
དཀར་ལྷང་ངེར་མཆོད་རྟེན་བཞེངས་འདྲ་ཞིང་། །
བྱ་རི་དྭགས་འཚེ་མེད་གནས་པ་དེ། །
ངའི་སྙིང་ནས་དགའ་བའི་ཕ་ཡུལ་ཡིན། །
བསིལ་རྙོག་མེད་ཆབ་སྒྲ་སྒྲོག་པ་དང་། །
དཀར་ལུ་ཕྲེང་རྣམ་པར་བཞད་པ་ཡི། །
ཆུ་རྨ་ཆུ་འ བྲི་ཆུའི་འབྱུང་གནས་དེ། །
ངའི་སྙིང་ནས་དགའ་བའི་ཕ་ཡུལ་ཡིན། །
མཐོ་ས་འཛིན་ལྷུན་དང་རི་ལུང་ཀུན། །
ཤིང་ལྗོན་པ་རྒྱས་པའི་ནགས་ཚལ་དུ། །
བྱ་ཁུ་བྱུག་གསུང་སྙན་སྒྲོག་པ་དེ། །
ངའི་སྙིང་ནས་དགའ་བའི་ཕ་ཡུལ་ཡིན། །
རྩྭ་མེ་ཏོག་ཟུང་གིས་རབ་ཕྱུག་ཅིང༌། །
རྟ་ནོར་ལུག་བག་ཕེབས་རྒྱུ་བ་ཡི། །
534



ཐང་ཆེན་པོ་འབྲོག་པའི་སྦྲ་གུར་ཅན། །
ངའི་སྙིང་ནས་དགའ་བའི་ཕ་ཡུལ་ཡིན། །
གནས་དབེན་པའི་བྲག་ཕུག་རི་ཁྲོད་དུ། །
ཆོས་ཟབ་མོ་ཉམས་སུ་ལེན་པ་ཡི། །
མཐོ་རྟོགས་ལྡན་ཤིན་ཏུ་མང་བ་དེ། }
ངའི་སྙིང་ནས་དགའ་བའི་ཕ་ཡུལ་ཡིན། །
བརྗིད་བཀོད་པའི་བསམ་གཏན་ཁང་བཟང་དུ། །
ལུས་ཚུལ་ཁྲིམས་གཙང་བའི་དགེ་འདུན་སྡེས། །
ཆོས་བཀའ་པོད་ལྔ་ལ་སྦྱངས་པ་དེ། །
ངའི་སྙིང་ནས་དགའ་བའི་ཕ་ཡུལ་ཡིན། །
ཐུགས་མཁའ་ལྟར་ཡངས་པའི་མཁས་རྣམས་ཀྱིས། །
ལེགས་བརྩམས་པའི་ཟབ་རྒྱས་གཞུང་ལུགས་ཀུན། །
རིག་གནས་ཀྱི་གཙུག་ལག་སྤྲུལ་བའི་མཛོད། །
ངའི་སྙིང་ནས་དགའ་བའི་ཕ་ཡུལ་ཡིན། །
གོང་དྲིན་ཅན་བླ་མས་ཆོས་ཆར་འབེབས། །
བར་གྲུབ་ཐོབ་རྣམས་ཀྱིས་སེམས་ཅན་འདྲེན། །
འོག་མཁས་པས་ལེགས་བཤད་སྤེལ་བ་དེ། །
ངའི་སྙིང་ནས་དགའ་བའི་ཕ་ཡུལ་ཡིན། ། །
མཆོག་སྤྲུལ་སྐུ་རྣམས་ཀྱིས་འདུལ་ཁྲིམས་བསྲུང་། །
535



ཆོས་འབུལ་བས་དགོན་པར་རྟེན་བཞེངས་མཛད། །
རྗེ་བླ་མའི་བསྟན་པ་སྤེལ་བ་དེ། །
ངའི་སྙིང་ནས་དགའ་བའི་ཕ་ཡུལ་ཡིན། །
མི་ཆུང་བ་རྣམས་ཀྱིས་རྒན་ལ་བཀུར། །
མི་རྒན་པས་བྱིས་པ་རྣམས་ལ་གཅེས། །
ཡ་རབས་ཀྱི་ལམ་དུ་ཞུགས་པ་དེ། །
ངའི་སྙིང་ནས་དགའ་བའི་ཕ་ཡུལ་ཡིན། །
སྟག་ཤར་བུ་དཔའ་ཞིང་བློ་གྲོས་གསལ། །
སྨན་བུ་མོ་མཛངས་ཤིང་ལས་ལ་བརྩོན། །
བུ་བུ་མོ་ཕ་མར་བྱམས་པ་དེ། །
ངའི་སྙིང་ནས་དགའ་བའི་ཕ་ཡུལ་ཡིན། །
སྡེ་ཕན་ཚུན་འགལ་མེད་མཐུན་སྒྲིལ་ཆེ། །
ཆོས་གྲུབ་མཐའ་མི་རྩོད་ལ་རྒྱ་འཛིན། །
བོད་སྤྱི་ཕན་དོན་རྣམས་སྒྲུབ་པ་དེ། །
ངའི་སྙིང་ནས་དགའ་བའི་ཕ་ཡུལ་ཡིན། །
མཆོག་ཤེས་རིག་བསུང་ཞིམ་དྲི་ཡིས་མཛེས། །
ཀུན་ཡ་རོབས་ཡོན་ཏན་སྦྲང་རྩི་འཁྱིལ། །
ནང་མཐུན་སྒྲིལ་དམ་པའི་ཡུལ་ཁམས་དེ། །
ངའི་སྙིང་ནས་དགའ་བའི་ཕ་ཡུལ་ཡིན། །
536



གླུ་སྙན་མོ་བར་སྣང་དབྱིངས་སུ་གྲགས། །
བཀྲ་ཤིས་པའི་གཏམ་སྙན་ཀུན་ལ་ཁྱབ། །
ཡིད་སྤྲོ་བའི་དགོད་སྒྲ་འཛུམ་ལ་རྩེན། །
ངའི་ཕ་ཡུལ་ཇི་འདྲའི་སྐྱིད་པ་ལ། ། །
གློ་བུར་དུ་མཁའ་ནས་འབྲུག་སྒྲ་ལྡིར། །
གློག་དམར་པོའི་འོད་ཀྱི་ཕྲེང་ཐག་གཡོ། །
ཆར་ཆེན་པོ་དྲག་ཏུ་བབས་པའི་མཐུས། །
ངའི་ཕ་ཡུལ་འཇོམས་པའི་སྟ་གོན་བྱེད། །
སྔོན་དབང་ཕྱོགས་ལྷུན་པོའི་རྩེར་འཕགས་པ་འི། །
འོད་སྟོང་ལྡན་ཉི་མའི་དཀྱིལ་འཁོར་ཡང་། །
དུས་དེ་རིང་སྤྲིན་ནག་འཁྲིགས་པ་ཡིས། །
ནུབ་ཆུ་ལྷའི་ཕང་བར་འཁྱེར་ཏེ་བཞུད། །
དུས་ད་ལྟ་ཉིན་མོ་ཡིན་ན་ཡང་། །
ངའི་ཕ་ཡུལ་ཕྱོགས་སུ་མུན་པ་འཐིབས། །
དུས་ད་ལྟ་དབྱར་དུས་ཡིན་ན་ཡང་། །
ངའི་ཕ་ཡུལ་ཕྱོགས་སུ་ཁ་བ་འབབ། །
སྔོན་སྙན་པའི་གླུ་སྒྲ་གྲགས་པའི་ཡུལ། །
དུས་དེང་སང་ཤུགས་རིང་དབུགས་ཀྱིས་ཁྱབ། ། །
སྔོན་ཉམས་ལྡན་གར་ལ་རོལ་བའི་ཡུལ། །
དུས་དེང་སང་སྡུག་གི་རྒྱ་མཚོ་འཁྱིལ། །
537



སྔོན་ཚང་ཚིང་འཁྲིགས་པའི་ནགས་ཚལ་ཀུན། །
དུས་དེང་སང་བཅད་ནས་ས་སྟོང་གྱུར། །
སྔོན་གཏེར་གྱིས་གཏམས་པའི་རྩྭ་ཐང་ཡང་། །
དུས་དེང་སང་བརྐོས་ཏེ་ས་རྒོད་གྱུར། །
ཆུ་བསྐམས་ནུས་གྲུམ་པ་ལྷང་ལ་ཕུད། །
རི་མཐོན་པོའི་ངོས་ཀྱི་རྩྭ་ཡང་ཟད༑ ། །
སའི་བཅུད་ཉམས་ཕྱོགས་ཀུན་རྒུད་མདངས་ཤར། །
ངའི་ཕ་ཡུལ་མཐོང་ཚེ་མཆི་མ་ཤོར། །
ཡར་ལྟོས་དང་ནམ་མཁའི་སྤྲིན་འོག་ཏུ། །
བྱ་ཐང་དཀར་རྒོད་པོ་རང་དབང་ཅན། །
ཞེ་ལྷོད་ནས་འཕུར་བ་མཐོང་བའི་ཚེ། །
ངའི་སེམས་ནས་ཡིད་སྨོན་དབང་མེད་ཤོར། །
མར་ལྟོས་དང་དྭངས་བསིལ་ཆུ་བོའི་ནང་། །
བག་ཕེབས་ཏེ་རྐྱལ་བའི་གསེར་མིག་ཉ། །
མགོའི་གནོན་མཁན་མེད་པ་མཐོང་བའི་ཚེ། །
ངའི་སེམས་ནས་ཡིད་སྨོན་དབང་མེད་ཤོར། །
གཞན་སེམས་ལྡན་སེམས་མེད་དངོས་པོ་ཀུན། །
རང་དབང་གིས་གནས་པ་མཐོང་ན་ཡང་། །
ངའི་ཕ་ཡུལ་འབངས་ཀྱི་འཚོ་བ་དེ། །
538



འདམ་རྫབ་ཀྱི་ནང་དུ་ལྷུང་བ་འདྲ། །
དབྱར་དུས་ཀྱི་ལྗོན་པའི་ཁང་བཟང་ན། །
བྱ་ཁུ་བྱུག་གསུང་སྙན་སྒྲོག་ན་ཡང་། །
ངའི་ཕ་སྐད་ཡི་གེ་བཟང་བོ་འདི། །
མར་ངོ་ཡི་ཟླ་བའི་མཆེད་པོར་སྙེམས། །
བོད་ཁྲེལ་མེད་དཔོན་གྱི་གོ་ས་ཐོབ། །
བོད་གླེན་པ་རྐང་འདྲེན་སྣེ་མོར་གྱུར། །
རང་ཕ་མ་བཙོན་དུ་འཇུག་པ་ཡི། །
བོད་བླུན་པོ་ཉིན་རེར་ཇེ་མང་གྱུར། །
ཡར་བལྟས་ན་མཁའ་ལ་སྤྲིན་གྱིས་གཡོགས། །
མར་བལྟས་ན་ས་གཞིར་ན་བུན་འཐིབས། །
མདུན་འགྲོ་སའི་ལམ་བུ་མ་རྙེད་པར། །
སྨུག་ལོང་གི་ཁྲོད་དུ་མགོ་བོ་འཁོར། །
འཚོ་བ་ནི་སྡུག་གི་འཁུན་སྒྲས་བསྐྱངས། །
སྲོག་སྲུང་ནི་འཇིགས་པའི་ང་རོས་བྱེད། །
ཇི་འདྲ་འདྲའི་ཕ་ཡུལ་ལས་ངན་ཞིག །
གསོན་དུས་སུ་དམྱལ་བ་འ གྲིམ་དགོས་བྱུང་། །
སྐྱིད་མི་རྟག་རྩྭ་མགོའི་ཟིལ་བ་འདྲ། །
སྡུག་མི་ཐེག་རི་རྒྱལ་ལྷུན་པོའི་ལྗིད། །
539



སྐྱོ་མིག་ཆུས་གྲུབ་པའི་འཚོ་བ་འདི། །
དུས་ནམ་ཞིག་ཟད་སྙམ་བྲེལ་བ་ལངས། །
སྐྱིད་ཉི་མ་རི་བོའི་ཕག་ཏུ་ནུབ། །
སྡུག་མུན་པ་ས་ཕྱོགས་ཀུན་ཏུ་འཐིབས། །
སའི་པད་མའི་འདབ་ཕྲེང་ཟུམ་པར་གྱུར། །
སྦྱང་བུང་བ་སྐྱོ་བའི་དར་དིར་སྒྲོག །
ཀྱེ་ལྷ་དང་བླ་མ་དཀོན་མཆོག་གསུམ། །
ཁྱེད་རྣམས་ལ་ཐུགས་རྗེའི་སྤྱན་ཡོད་ན། །
ངའི་ཕ་ཡུལ་མུན་པ་གཞིལ་བའི་སླད། །
འོད་སྟོང་ལྡན་ཉི་མ་བསུས་ཏེ་ཕེབས། །
54)



བཟི།
ཉི་འོད་ལགས། ཁྱོད་ཀྱིས།
འཇམ་མཉེན་གྱི་ལག་པས་
ངའི་ཕོར་བ་གཏམས་པར་གྱིས་ཤིག
གསོལ་སྟོན་གྲོལ་རྗེས། །
ཅོག་ཙེའི་སྟེང་གི་ཕོར་བ་དང་སྡེར་མ་དོ་དམ་བྱས་ཏེ།
གཙང་ཞིང་གྲ་དག་པ་ཞིག་ཏུ་བཟོས་ནས།
སྤྲིན་ཕུང་ཐོར་བུ་ཙམ་ཡང་ལུས་སུ་མ་བཅུག
དེ་ནས་བདག་མཉེན་འབོལ་གྱི།
དམར་མདོག་གི་རི་རྒྱུད་དུ་ཉལ་ནས།
སྣང་བ་སྐྱིད་པའི་དབྱར་ཟླ་རིང་མོ་ཞིག་
ཕར་ལ་བསྐྱལ་བ་ཡིན།
གཉིད་ལས་སད་དུས།
འདར་ལྕག་ལྕག་བྱེད་པ་ནི།
སྟོན་དུས་ཀྱི་སྡོང་ལོ་དང་མཚུངས།
ངའི་མཆུ་སྒྲོས་ཀྱི་ངོས་སུ།
དབྱར་དུས་ཀྱི་དགའ་སྤྲོའི་ཀླུ་སོབ་ཅིག་འབྱར་ཡོད་དམ་ཅི།
54f



ཞུ་ཡིག་བྷ་མ་ར་ཡི་གླུ་དབྱངས།
ལེགས་བྲིས་བུ་དང་བུ་མོའི་བློ་རིག་སྒོ། །
མངོན་པར་འབྱེད་ལ་མཁས་པའི་མཁྱེན་བརྩེ་ཅན། །
ས་ལ་སྤྲུལ་བའི་དྲང་སྲོང་མེ་བཞི་སྐྱེས། །
ཀུན་མཁྱེན་སློབ་དཔོན་དམ་པའི་ཞབས་དྲུང་དུ། །
དད་སེམས་ལུས་ཕྲའི་སྒེག་མོའི་འ གྲུམ་ཆང་གིས། །
རྣམ་གྲོལ་ཡིད་དབང་བ་ཀུ་ལ་ཡི་འདབ། །
ལྡིང་བའི་སྙིང་གཏམ་ཉམས་ལྡན་བླ་མ་རའི། །
སྙན་འགྱུར་སྟོང་གི་གླུ་ཡི་མཆིད་འདི་ཞུ། །
བསོད་ནམས་ཟབ་མོའི་དཔུང་བ་མངོན་མཐོ་བའི། །
མཚར་སྡུག་གཟུགས་སྐུ་རིན་ཆེན་བཙོ་མའི་ལྷུན། །
མི་རིགས་སློབ་གྲྭ་དྲི་ཟ་དགའ་བའི་ཚལ། །
གཡོ་མེད་བདེ་བའི་ངང་ནས་བཞུགས་ལགས་སམ། །
གང་ཐུགས་ལེགས་བྱས་དཔལ་གྱི་པད་མའི་ལྡིང་། །
མཁྱེན་དཔྱོད་ཆུ་སྐྱེས་འདབ་མའི་ཕྲེང་བཞད་པས། །
542



ཕན་བདེ་སྦྲང་རྩི་འགྱེད་པའི་གྲགས་སྙན་སྒྲ། །
འདི་ན་ཐོས་འཛིན་བུ་གར་ཅི་ཡང་སྙན། །
གསེར་ལྡན་དགའ་མས་རབ་བཏེགས་ཁོར་ཡུག་སྟེང༌། །
གནས་པའི་མི་རིགས་ཀུན་ལས་རྗེས་ལུས་པའི། །
བོད་རིགས་སྔོན་ཐོན་ལྷ་ཡུལ་འདྲེན་པ་ལ། །
བྱེད་པོ་གནམ་ནས་སློབ་དཔོན་ཁྱོད་རང་བསྐོས། །
རྗེས་ལུས་སྐྱོན་ཀུན་མི་མཐོང་སྔོན་གོམས་བཤུལ། །
ངལ་མེད་འཇུག་པའི་བྷོ་ཊའི་ལུས་ཅན་ཀུན། །
ལེགས་ཉེས་མི་རྟོགས་རྙིང་བའི་རྣམ་ཐར་ཉིད། །
འཛིན་པའི་བློ་ངན་བཏུལ་མཁས་སློབ་དཔོན་རྒྱལ། །
གངས་ཅན་རིག་གནས་གཙུག་ལག་སོར་ཆུད་དང་། །
བཞི་འགྱུར་པད་མོ་འདབ་སྟོང་འབྱེད་པའི་གཉེན། །
རྗེས་ལུས་དཔུང་གི་མུན་འཇོམས་བྱེད་པོ་རུ། །
མཁའ་ལས་ཕེབས་པའི་རྟ་ལྗང་ཁྱོད་མིན་སུ། །
ནོར་འཛིན་ཕང་བར་གནས་པའི་སྐྱེ་དགུའི་ཚོགས། །
རྣམ་དཔྱོད་རིག་པའི་རྫོགས་ལྡན་དགའ་སྟོན་ལ། །
འགོད་ཁྱོད་འཆི་མེད་ས་བརྟོལ་ལྗོན་པའམ། །
འདོད་དགུ་འཇོ་བའི་ཡིད་བཞིན་ནོར་བུར་ངེས། །
མེས་རྒྱལ་ཤེས་ལྡན་མི་སྣ་སྐྱོང་བ་ལ། །
543



བརྩོན་པའི་མཚན་བཟང་ཟླ་བ་སྟོང་ཕྲག་གིས། །
ཀུན་ཡིད་ཨུཏྤལ་ཁོང་ནས་འཛུམ་བྱེད་པའི། །
དགེ་མཚན་གསར་བ་མགྲོན་དུ་འགུགས་པ་བཞིན། །
མི་བཞི་ཚོགས་ཁག་ལྷ་མིན་སྒྲ་གཅན་སྐེ། །
ཡང་དག་ཏང་གི་འཁོར་ལོ་རྣམ་བཞི་ཡིས། །
བཅད་ནས་སློབ་དཔོན་མེས་པོ་ངལ་བ་ལས། །
ལེགས་གྲོལ་གདུལ་བྱ་སྐྱོང་བའི་སྐལ་བ་སྦྱིན། །
ཡི་གེའི་སྲོལ་འབྱེད་ཐོན་མི་སམ་བྷོ་ཊས། །
བཀྲལ་པའི་རིག་གཞུང་བསྐལ་ལྡན་ཤིང་རྟའི་ཀླུང༌། །
རྣམ་དཔྱོད་ཧུབ་ཀྱིས་འདྲེན་པའི་དྲང་སྲོང་མཆོག །
རྗེ་ཁྱོད་གདུལ་བྱ་སྐྱོང་བའི་མཛད་འཕྲིན་རྨད། །
དཔག་ཚད་བྱེ་བས་ཆོད་ཀྱང་ཉི་མའི་འོད། །
འཕྲོས་པའི་མོད་ལ་པད་དཀར་བཞད་པ་བཞིན། །
རིས་མེད་སློབ་བུ་སྐྱོང་བའི་ལྷག་བསམ་དཀར། །
དཔག་བསམ་ལྗོན་པ་འི་དཔལ་ལ་ཡང་དག་འགྲན། །
སྒྲ་རྩིས་སྙན་ངག་མཁས་པའི་སློབ་དཔོན་ཁྱེད། །
དགྱེས་འཛུམ་ཞལ་གྱི་ཟླ་བ་ལས་འོངས་པའི། །
གསུང་གིས་བགྲང་ཡས་སྐྱེ་དགུ་གསོ་མཛད་པའི། །
བཀའ་དྲིན་འཛིན་མས་མ་ཐེག་འཁུན་སྒྲ་འབྱིན། །
544



འདི་ན་བློ་རིག་རྟུལ་བའི་སློབ་བུ་བདག །
བག་ཡངས་མལ་དུ་མ་ཉལ་རྩེད་འཇོའི་དཔལ། །
དོན་དུ་གཉེར་བའི་མོད་ལ་ཉིན་མཚན་ཀུན། །
འདའ་བ་གློག་གི་མར་མེའི་སྤུན་ཟླར་གྱུར། །
དེང་འདིར་མི་རིགས་སྲིད་ཇུས་ཆུ་འཛིན་ལས། །
བོད་ཡིག་སློབ་པའི་སྐལ་བཟང་དབྱར་སྐྱེས་རྔ། །
འཁྲོལ་བས་ཀུན་ཡིད་ནགས་ཀྱི་ཁང་བུ་ན། །
དགའ་བ་སྟོང་གི་མགྲིན་སྔོན་གར་གྱིས་བྲེལ། །
དེ་ལྟ་ན་ཡང་བདག་ལུས་ནགས་ཀླུང་ཆེར། །
གཡེང་བའི་ལོ་འདབ་སྟུག་པོ་ཁུར་གྱིས་དུད། །
ལེ་ལོའི་ཡལ་ག་ཕྱོགས་བཞིར་རྒྱས་པའི་ཤིང༌། {
མི་ཚེ་དོན་མེད་ཟད་པའི་རླུང་གིས་བསྐྱོད། །
གངས་ལྗོངས་ཨ་རིའི་ཡུལ་གྱི་རྗེས་མཐུན་ཞིང༌། །
ཡིད་སྨོན་ཤོར་བའི་གནས་སུ་བསྐྲུན་སྙམ་ཚེ། །
ལེ་ལོ་གཡེང་བ་ཟུང་གིས་མི་ཕན་པས། །
རིག་པའི་གནས་ལ་བརྩོན་པར་རིགས་སོ་སྙམ། །
སྲིད་ཀུན་ཚུལ་ལ་ཉན་པའི་སྒྲ་འཛིན་དང༌། །
ལེགས་ཉེས་བླང་དོར་འབྱེད་པའི་དཀྱུས་རིང་སྤྱན། །
རིག་གནས་ལགས་པས་གཞུང་བརྒྱའི་ཆུ་གཏེར་མཇིངས། །
བརྩོན་པ་གསེར་གྱི་གྲུ་གཟིངས་བསྐྱོད་དགོས་སྙམ། །
545



དེ་ཕྱིར་སློབ་དཔོན་ཁྱོད་གསུང་བདུད་རྩིའི་རྒྱུན། །
ཁོ་བོའི་སྙིང་གི་བུམ་པར་ལེགས་བསྡུས་ཏེ། །
ལེ་ལོ་གཡེང་བའི་རྣམ་ཐར་རིང་དོར་ནས། །
རིག་གནས་སློབ་པར་བརྩོན་པ་དོན་དུ་གཉེར། །
བློ་ལྡན་བགྲང་བྱའི་ཁུར་གྱིས་ལྕི་བ་ཀུན། །
ཕྱི་མར་གཤེགས་པ་འཇིག་རྟེན་ཆོས་ཉིད་དུ། །
གྱུར་པས་གངས་ལྗོངས་སྐྱོང་བའི་ཁུར་ཆེན་པོ། །
གཞོན་ནུའི་ཕྲག་ཏུ་འབེབས་པས་ཅིས་མི་བརྩོན། །
སཱ་ལའི་ལྗོངས་ཀྱི་འོ་མའི་ཆུ་ཀླུང་གཏེར། །
མ་སྨད་དགེ་མཚན་གསར་བའི་གསེར་མིག་སྟོང་། །
འགུགས་འདོད་རིག་གནས་ལྕགས་ཀྱུས་དབེན་གྱུར་ཚེ། །
སྟོང་བའི་མཁའ་ལ་ལག་པས་རེག་པ་བཞིན། །
དེ་ཕྱིར་ལང་ཚོ་གསར་བའི་སྤྲིན་དཀར་དང་། །
བློ་རིག་གློག་གི་རི་མོ་མ་ཡལ་དུས། །
ཤེས་བྱའི་གདམས་ངག་ཟབ་མོ་གངྒཱའི་རྒྱུན། །
ཡིད་དབང་འཛིན་མའི་སྣོད་དུ་སྐྱིལ་བཞིན་མཆིས། །
ཡོན་ཏན་མེ་ཏོག་བཀྲ་བའི་ལྡིང་ཁང་ན། ། །
སྐལ་བཟང་ར་ཡིག་གཉིས་པ་སྐྱོང་བའི་མགོན། །
ཞབས་པད་བསྐལ་བརྒྱར་བརྟན་བརླིང་འཚོ་བ་ཡི། །
546



མཐུན་རྐྱེན་ཡར་ངོའི་ཟླ་ལྟར་འཕེལ་གྱུར་ཅིག །
དྲི་བྲལ་བྷོ་ཊའི་རིག་གནས་གཙུག་ལག་མཛོད། །
ཕྱོགས་དུས་ཀུན་ཏུ་སྤེལ་བའི་རྣམ་ཐར་གྱིས། །
བདག་དང་བདག་འ དྲའི་བློ་རྨོངས་གསེར་ལྡན་གཞིར། །
འཁོད་རྣམས་རིས་མེད་བརྩེ་བས་སྐྱོང་དུ་གསོལ། །
དེ་ལྟར་ཞུ་ཡིག་བྷུ་མ་ར་ཡེ་གླུ། །
དགེ་མཚན་རི་མོ་བཀྲ་བའི་རྣམ་འཕྱང་ལོའི། །
རྒྱལ་ཟླའི་དཀར་ཕྱོགས་རྒྱལ་བ་དང་པོའི་ཉིན། །
གུས་ཕྱག་སྔོན་དུ་འགྲོ་བས་ཉེ་བར་ཕུལ། ། ། །
འདི་ནི་གངས་ཅན་གྱི་དེང་རབས་མཁས་པའི་གཙུག་རྒྱུན་དགེ་བའི་བཤེས་གཉེན་
ཆེན་པོ་ཚེ་ཏན་ཞབས་དྲུང་རིན་པོ་ཆེར་ཕུལ་བའི་ཞུ་ཡིག་གོ །
547



རླབས་ཆེ་བའི་སྙན་ངག་པ་ཡི་དམ་ཚེ་རིང་།
ཁྱེད་ཀྱི་སྙན་ངག་གིས།
མི་རྣམས་ཀྱི་ཟུངས་ཁྲག་མཁའ་ལ་འཕྱུར་དུ་བཅུག
ཁྱེད་ཀྱི་སྐུ་ཚེ་གང་བོས།
ངའི་མིག་མཐར་མཆི་མ་དབང་མེད་དུ་འཁོར་དུ་བཅུག་
ཁྱེད་ཀྱི་སྐུ་ཡོན་དང་མཛད་སྤྱོད་ནི།
ངས་སྙན་ངག་སྟོང་ཕྲག་བྲིས་ནས་སྨྲས་ཀྱང་།
ཆ་ཤས་ཙམ་ཡང་བརྗོད་མི་ཚར་བ་ཡིན།།
ཁྱེད་ཀྱི་དགོངས་བཞེད་དང་བླ་སྲོག་གི་རིན་ཐང་ནི།
ངས་ཚིག་རྒྱན་འབུམ་ཕྲག་བདམས་ནས་བརྗོད་ཀྱང་།
ཇི་མ་ཇི་བཞིན་དུ་མཚོན་མི་ཐུབ་པ་ཡིན།
ངས་རྒྱུན་སྤྱོད་ཀྱི་སྐད་ཆའི་ལམ་ནས་བཤད་ན།
ཁྱེད་ནི་ང་ཚོ་དང་ཞལ་གྱེས་མེད་པ་སྟེ།
ཁྱེད་ཀྱི་སྐུ་ཚེ་ནི་ནམ་མཁའ་ལྟར་རྟག་པ་ཡིན།
ཁྱེད་ཀྱི་ཟུངས་ཁྲག་ནི།
བོད་པ་རྣམས་ཀྱི་རྩ་ལམ་དུ་རྒྱུ་བཞིན་འདུག
ཁྱེད་ཀྱི་གསུང་གདངས་ནི།
མདོ་དབུས་ཁམས་གསུམ་གྱི།
ta dan
EP
548



རྩྭ་ཐང་དང་། གྲོང་བརྡལ། གྲོང་གསེབ་བཅས་སུ།
གཡུ་འབྲུག་སྔོན་མོའི་སྐད་ལྟར་གྲག་བཞིན་འདུག
ཁྱེད་ཀྱི་ཡིད་འོང་གི་འཛུམ་མདངས་དང་།
ཉམས་འགྱུར་རྨད་དུ་བྱུང་བའི་སྙན་ངག་སོགས།
རྨ་ཆུ་དང་། འབྲི་ཆུ། ཡར་ཀླུང་གཙང་པོ། རྫ་ཆུ་དག་གི
རྦ་རླབས་ནང་ནས་ཨ་སྔོན་དགུང་དུ་འཕྱུར་གྱིན་འདུག
ཁྱེད་ཀྱི་བླ་སྲོག་དང་རྣམ་ཤེས་ནི།
དཀར་ཞིང་དྲི་མ་མེད་པ་ཞིག་ཡིན་ཞིང་། །
བསྐལ་བརྒྱར་ཞུ་བ་མེད་པའི་གངས་རིའི་ནང་དུ་སི་མ་འ དུག
མི་རྣམས་ཀྱིས་རྨ་ཆེན་གངས་རི་དང༌།
ཇོ་མོ་གླང་མ། གངས་ཏི་སེ་སོགས་མཐོང་བའི་ཚེ།
དྲན་འཛིན་གྱི་མེ་ལོང་ངོས་སུ་ཤར་ཡོང་བ་ནི།
རླབས་ཆེ་བའི་སྙན་ངག་མཁན་པོ་ཡི་དམ་ཚེ་རིང་ལགས་ཡིན།།
ཀྱེ་སྙན་ངག་མཁན་པོ་ཡི་དམ་ཚེ་རིང་ལགས།
ཁྱེད་ཀྱི་མཚན་ནི་ཅི་འདྲའི་གཟི་བརྗིད་ཆེ་བ་ཞིག་རེད་ཨང་།
དངོས་གནས་ཡི་དམ་གྱི་ལྷ་ཞིག་དང་གཉིས་སུ་མེད་པས།
ཁྱེད་ནི་ནམ་ཡིན་ཀྱང་བཅུ་དྲུག་གི་ལང་ཚོ་ཡོངས་སུ་རྫོགས་ཤིང་།
ཁྱེད་ནི་ནམ་ཡིན་ཀྱང་རྫུ་འཕྲུལ་གྱི་གར་ལ་རྟག་པར་རོལ་བཞིན།
བོད་གངས་ཅན་པ་རྣམས་ལ་ལམ་སྟོན་མཛད་བཞིན་བཞུགས་པས།
“མི་ལ་ལ་ཞིག་གསོན་ཡང་ཤི་བ་འདྲ།
མི་ལ་ལ་ཞིག་ཤི་ཡང་གསོན་པ་འདྲ།”
ཞེས་བཤད་ པ་ ནི་ བདེན་ པ་ ཞིག་ ཡིན་ པར་ ར་ སྤྱོད་ བྱེད་ བཞིན་
མཆིས།
549



སྙན་ཚིག་ལྷའི་རྔ་སྒྲ།
དགེ་ཆོས་རྗེས་སུ་དྲན་ཏེ་བྲིས།
གཅིག
ལུང་དང་ རྟོགས་པའི་ཡོན་ཏན་གཟི་བྱིན་འོད་དུ་འབར་བའི་ཚེ་དགའ་
ཡིས། །
ས་སྟེང་ རིག་ པའི་ དཔའ་ བོ་ འབུམ་ དགུའི་ སྤྱི་ བོས་ བཏུད་ པའི་ འཕང་
མཐོའི་ཁྲིར། །
མངོན་པར་མཛེས་པའི་སྐུ་ཁྱོད་མཛད་པ་དྲན་འཛིན་མེ་ལོང་ངོས་འཕོས་
ཚེ། །
དད་གུས་ལག་སོར་སྙིང་གར་ཟླ་ཟེར་ཕོག་པའི་ཆུ་སྐྱེས་བཞིན་དུ་ཟུམ། །
གཉིས།
གསེར་ལྡན་ དགའ་ མའི་ ཐོང་ ག་ ལ་ ནི་ རི་ བོའི་ འདོད་ པའི་ མྱོས་ བུམ་
འབུར། ། །
གཡུ་ཡི་ནེའུ་གསིང་མེ་ལོང་དག་ པས་ མཚར་ སྡུག་བྱེ་ བའི་ བཞིན་ རས་
འཛིན། །
55)



ཐེམ་ཞིང་ ནགས་ ཚལ་ གནག་ཕྱུགས་ར་ བ་ ཀུན་ གསལ་ ལས་ ཀྱང་ རྒྱ་ ཆེ་
བའི། །
རེབ་གོང་ཞོ་སྤུང་ཡུལ་དུ་རྗེ་ཉིད་མི་ཡི་གཟུགས་སུ་རྣམ་པར་སྤྲུལ། །
གསུམ།
སྐུ་ན་ཕྲ་བའི་དུས་ནས་བཀའ་པོད་གཙུག་ལག་རྒྱ་མཚོའི་འཇུག་ངོགས་
ལ། །
ཞུམ་པ་མེད་པའི་བརྩོན་པ་སྟོང་ གི་ གསེར་ གྱི་ གྲུ་གཟིངས་ ཉེར་ བསྒྱུར་
བས། ། །
ཟབ་རྒྱས་ དོན་ བཟང་རིན་ཆེན་ནོར་བུའི་ དོ་ ཤལ་ཚར་ དུ་དངར་ བའི་
ཕྲེང་། །
ཐུགས་ལ་ ཀུན་ གསལ་ མཛོད་ དུ་ དྲུངས་ཚེ་ གྲགས་ སྙན་ འབྲུག་ སྒྲས་ ས་
གསུམ་འདར། །
ཐལ་ངག་ རིགས་ པའི་ སྔགས་ ཀྱི་ སེངྒེའི་གད་རྒྱངས་སྙན་པའི་ སྒྲ་ གཅིག་
གིས། །
སྙིང་གི་དཀྱིལ་ལ་མི་བཟོད་ཟུག་རྔུ་དྲག་པོ་ཐེབས་པའི་གླང་པོ་སྟོང་། །
འཁུན་པའི་ སྒྲ་ འབྱིན་ ནད་ པའི་ རྫུ་ ལ་ བརྟེན་ ནས་ ལེ་ ལོའི་ གོམ་ པའི་
འགྲོས། །
འཁྱོར་བཞིན་ཕམ་ཁའི་ནགས་སུ་བྲོས་པས་རྒྱལ་བའི་རྒྱལ་མཚན་མཁའ་
རུ་བསྒྲེངས། །
དེ་ཚེ་ འགའ་ ཞིག་ ཕྲག་ དོག་ མ་ བཟོད་ དམོད་ པའི་ མཚོན་ གྱི་ དཔུང་
551



འཁྲུགས་ཏེ། །
རང་གི་ ཡུལ་ ལ་ རྒྱུད་ པའི་འཇིགས་ སྣང་ ཉེ་ བར་ འདྲེན་ པའི་ གཡབ་མོ་
ཡིས། །
སྐུ་ཁྱོད་དགོངས་པ་བརླག་པར་ནག་པོ་བརྩེགས་པའི་ཆོ་ག་ཉེར་བསྒྲུབས་
ཀྱང༌། །
གྲགས་སྙན་ཟླ་བའི་བ་དན་ལྷ་མིའི་ཁྱིམ་དུ་སྒྲེང་བ་སུ་ཡིས་འགོག །
དྲུག
སྐུ་ཁྱོད་ཐུགས་ཡངས་མེ་ལོང་ངོས་སུ་ཤེས་བྱའི་རི་མོ་ཡོངས་སུ་བྲིས། །
ཕྱི་ནང་སྐད་དང་ཡི་གེ་མ་ལུས་ཐོགས་མེད་སྨྲ་ཞིང་མཁྱེན་པའི་གཏེར། །
གངས་ ཅན་ མཁས་ མང་ རྐང་ འོག་ བཅུག་ པའི་ རྣམ་ སྨིན་ མཐོལ་ ཞིང་
བཤགས་པའི་ཆེད། ། །
དོན་ལྡན་ གླེགས་ བམ་ བརྒྱ་ སྟོང་ མཛད་ པ་ རྩི་ བར་ སོར་ མོའི་ འདུ་བྱེད་
ངལ། །
བདུན།
མཚན་ཙམ་གྱིས་ཀྱང་ཀུན་ཡིད་བརྟན་པ་དབང་མེད་འཕྲོག་པའི་བྱིན་
རླབས་ཅན། །
མཁས་གྲལ་པད་མའི་སྐྱེད་ཚལ་ཉམས་དགར་ལེགས་བཤད་གཤོག་པའི་རྔ་
ཡབ་ཀྱིས། །
བསིལ་བ་འགྲེམ་པས་སྐྱེ་དགུའི་བློ་རྨོངས་ཚ་གདུང་བཅིལ་བའི་བྱེད་པོའི་
མཚན། །
དགེ་འདུན་ཆོས་འཕེལ་ཞེས་བྱར་གྲགས་པ་རྣ་བར་ཚངས་དབྱངས་དཔེ་
ཟླར་བྱས། །
552



བརྒྱུད
འཆད་པའི་ལེགས་བཤད་གསེར་གྱི་ཐུར་མས་བློ་གྲོས་མིག་ཟུང་རྣམ་པར་
འབྱེད། །
རྩོད་པའི་ལུང་རིགས་རྣོན་པོའི་མཚོན་གྱིས་ལོག་རྟོག་སྙིང་རྩ་ལྐོག་མར་
འབྱིན། །
རྩོམ་པའི་ཚིག་ རྒྱུན་ཆུ་འཛིན་སྒྲ་ཡིས་ཐོས་པར་བདུད་རྩིའི་གཏེར་སྒྲུབ་
པའི། །
སྐུ་ཁྱོད་སཱ་ལའི་ལྗོངས་ཀྱི་ཉི་མར་གླེང་བར་དོན་དང་ལྡན་ནོ་སེམས། །
དགུ།
མཁྱེན་པའི་མཐའ་ལ་ཚངས་པས་དཔྱད་ཀྱང་མ་རྟོགས་ངལ་བའི་དབུགས་
རིང་འབྱིན། །
བརྩེ་བའི་ཡོངས་འདུས་ལྗོན་པའི་གྲིབ་མས་སྙིང་ལ་རབ་དགའི་བསིལ་བ་
སྟེར། །
ནུས་པའི་སྟོབས་ཀྱིས་ཕན་བདེ་ས་ཆེན་འདེགས་པའི་རྫུ་འཕྲུལ་གར་སྒྱུར་
བའི། །
རྗེ་ཁྱོད་ བོད་ ལྗོངས་སྐྱོང་ བའི་ མགོན་ དུ་ གནམ་ནས་ བྱོན་ པ་ མིན་ནམ་
ཅི། །
གསེར་གྱི་ཀུན་སྣང་འབར་བ་འཛུམ་དཀར་རྒོད་པའི་དཔལ་གྱིས་བརྗིད་
པའི་སྐུ །
སྒྲ་འཛིན་དཔྱིད་དུ་འགྱུར་བའི་དྲི་ཟའི་དབྱངས་ཀྱིས་བསྐྲུན་དུ་མེད་པའི་
553



གསུང༌། །
མཁའ་ལ་ རྒྱུ་ བའི་ སྲིད་ པའི་ སྒྲོན་ མེ་ བྱེ་ བའི་ མདངས་ ལས་ གསལ་ བའི་
ཐུགས། །
རྗེ་ཁྱོད་མངོན་སུམ་རྫོགས་པའི་མཚན་སྙན་རོལ་མོ་སྲིད་པའི་ཁོངས་ལས་
བརྐུལ། །
བཅུ་གཅིག
བདེན་ལུགས་ས་ཡི་ཁོར་ཡུག་བར་མཚམས་དཔྱད་གསུམ་གོམ་པས་རབ་
བཅད་དེ། །
བོད་ཀྱི་མདུན་ལམ་ཡངས་པོ་འཚོལ་བའི་ཁུར་ཆེན་ཕྲག་པའི་རྒྱུན་བླངས་
ནས། །
རྗེས་ལུས་ གདུག་པའི་ཁྲག་ རྒྱུན་འཐུང་བས་ཚན་རིག་གཤེད་དུ་ཁེངས་
ལྡན་པ། །
ལེགས་བཤད་གནམ་ལྕགས་འཕྲུལ་འཁོར་རྩེན་པས་རྙིང་ཞེན་ཁྱུ་ལ་བག་
ཡོད་བྱིན། །
བཅུ་གཉིས།
བོད་མིས་ རང་ རིགས་ རྒྱུད་ པ་ དོན་ གཉེར་ བློ་ ངན་ བཏུལ་ བའི་ ཐབས་
འཚོལ་སླད། །
དཀའ་བ་ལྷུར་བཞེས་ཞབས་ཟུང་གསེར་གྱི་འཁོར་ལོ་ཡུལ་གཞན་བསྒྱུར་
བ་ན། །
ཡངས་པའི་ ས་ ལ་ འཇིག་ རྟེན་ སྐྱབས་ མགོན་ བྱོན་ པ་ འདི་ ཀོ་ སུ་ ཡིན་
ཞེས། །
འཛམ་བུའི་གླིང་གི་སྐྱེ་བོ་ཀུན་གྱི་ཡིད་ནི་ཐེ་ཚོམ་ངོས་ལ་འཁྱུད། །
554



བཅུ་གསུམ།
གང་གི་ གཞོན་ པའི་ དུས་ ནས་ ལྷན་ སྐྱེས་ ཡོན་ ཏན་ ནོར་ བུའི་ དོ་ ཤལ་
གྱིས། །
འཕགས་ཡུལ་འཁོར་ལོའི་བསྒྱུར་རྒྱལ་ཡིད་འཕྲོག་མཆོད་པའི་ལྷ་རུ་བཀུར་
བའི་ཚེ། །
གསེར་མངལ་ཅན་གྱིས་ཕྲག་དོག་མ་བཟོད་གནམ་ས་བླ་འོག་བསྒྱུར་རོ་
ཞེས། །
ཅ་ཅོ་ཤོར་བ་ཆར་ལྡན་དུས་ཀྱི་འབྲུག་སྟོང་ལྡིར་བའི་ཟོལ་དུ་བརྫུས། །
བཅུ་བཞི།
དུས་འདིར་མཁས་བཙུན་བཟང་པོའི་ཡོན་ཏན་ཁྱོད་ཀྱི་ ཟུར་ ཕུད་ངོས་
དག་ལ། །
རྫོགས་པར་བཟུང་ཞེས་ གླིང་འདིའི་མཁས་དབང་འབུམ་གྱིས་བསྔགས་
པའི་མེ་ཏོག་ཕྲེང་། །
ཐོར་བའི་ལག་སོར་འདུ་འགོད་རབ་རྩེན་ཞབས་རྡུལ་གཙུག་གིས་མཆོད་
པ་ལ། }
ལྷ་དབང་ ཡིད་ སྨོན་ ཤོར་ གྱུར་ ཅིར་ ཡང་ མི་ རྟོག་ བསམ་ གཏན་ རྫུ་ ལ་
བརྟེན། །
བཅོ་ལྔ།
རྒྱལ་ ཁབ་ གཞན་ པའི་ སྲིད་ སྐྱོང་ ཞི་ དྲག་ ཟུང་ གི་ བྱེད་ ཐབས་ ཉི་ མ་
འབུམ། །
མཁྱེན་དཔྱོད་སྐྱ་རེངས་ཤིང་རྟས་གངས་ལྗོངས་དབང་ཕྱོགས་ལྷུན་པོའི་སྤོ་
555



རུ་དྲངས། །
བོད་རིགས་ བསྐལ་ བའི་ བར་ དུ་ གནས་ པར་ མི་ ཤིགས་ རྡོ་ རྗེའི་ སྲོག་
འཛུགས་པར། །
དཀའ་བ་སྤྱད་ པའི་ རྡུལ་ ཆུས་ གྲུབ་ པར་ ཞི་ བདེའི་ རྒྱ་ མཚོ་ ཞེས་ བྱར་
གྲགས། །
བཅུ་དྲུག
ཨེ་མ་གང་གི་བློ་གྲོས་རྫུ་འཕྲུལ་སྲིད་པ་གསུམ་ལ་ངོམ་པའི་འོད། །
བསིལ་ལྗོངས་བློ་རྨོངས་མུན་པའི་གཏུམ་མོ་ག་ཞོམ་པའི་གཤེད་དུ་སྤྲོས་པ་
ཡི། །
མཛད་ འ ཕྲིན་ རི་ མོ་ འཆི་ མེད་ ཁྱིམ་ དུ་ ཐེ་ ཚོམ་ མེད་ པར་ བྲིས་ པའི་
གཟུགས། །
དབང་བོའི་ གཞུ་ ལ་ རྣམ་ པར་ སྤྲུལ་ བས་ བརྒྱ་བྱིན་ ལག་ པ་ སྟོང་ བར་
བྱས། །
བཅུ་བདུན།
སྐུ་ཁྱོད་ མཛད་རྗེས་ ཡངས་ པའི་ ནོར་ འཛིན་ དཔལ་ མོའི་ སྣོད་ དུ་ ཤོང་
དཀའ་བ། །
ཕྲ་ཞིབ་ བརྗོད་ ལ་ མེས་ པོས་ ལྗགས་ རྩེ་ སྟོང་ ཕྲག་ གཡོ་ བའི་ གློག་ འགྱུ་
ཡང་། །
ཡོངས་སུ་སྨྲ་བའི་ རྩལ་ བྲི་ངལ་ བའི་དབུགས་ཀྱི་བརྩེགས་མ་ འདོན་ པ་
ན། །
བདག་དང་བདག་འདྲས་ལྕེ་བརྒྱར་སྤྲུལ་ནས་སྨྲས་ཀྱང་རྫོགས་པའི་མཐའ་
མི་དཔོག །
556



བཅོ་བརྒྱད།
སྨྲ་བའི་ སེང་ ཆེན་ རྗེ་ཁྱོད་ དག་ པའི་ ཞིང་ དུ་ གཤེགས་ པའི་ཚུལ་ བསྟན་
ཡང་། །
མཚན་སྙན་ སྟོང་ གི་ འཇའ་ ཀློང་ ས་ ཡི་ ཐིག་ ལེར་ འོད་ དུ་ འཁྱིལ་ བའི་
གཟུགས། །
བསྐལ་བའི་བར་དུ་མི་འཇིག་རི་རྒྱལ་ལྷུན་པོའི་མཛའ་བོར་བསྡེབས་པ་
ཡིས། །
ཆོས་ཀྱི་གླིང་འདིའི་འགྲོ་ལ་དབུགས་འབྱུང་དགའ་བའི་དགའ་སྟོན་ཅི་
ཡང་འགྱེད། །
བཅུ་དགུ་
དྲི་ཟའི་འཇིག་ རྟེན་ རྫོགས་ པའི་ གླུ་དབྱངས་ སྙན་པའི་དཔལ་ལ་འགྲན་
དཀའ་ཞིང༌། །
ཚངས་པའི་བུ་མོའི་ཕྱག་གི་རྒྱུད་མངས་སྒྲ་ལ་སྐྱེངས་པ་སྟེར་མིན་ཡང༌། །
སྐུ་ཁྱོད་རྗེས་སུ་དྲན་པའི་རྒྱུད་ལས་ཉེ་བར་ཕྱུང་བའི་ཚིག་གི་ཕྲེང་། །
སྤེལ་བའི་མེ་ཏོག་མཆོད་འདི་འགྲོ་ཀུན་རྣ་བའི་བདུད་རྩིར་འགྱུར་བར་
སྨོན། །
557



ཁྱིམ།
སྦྲ་ནག་ཅིག་རི་བོ་ཆེན་པོ་ཞིག་གི་འདབས་སུ་ ཕུབ་ཅིང༌།
ཁ་སྲུབས་ལས་དུ་བ་སྔོ་ལྷོག་ལྷོག་ཏུ་འཕྱུར།
རི་བོ་དེ་དྭངས་བསིལ་གྱི་ཆུ་ཀླུང་ཞིག་གི་འགྲམ་དུ་ཡོད་ཅིང་།
ཆུ་ཀླུང་གི་ནང་དུ་ཞོགས་པའི་མཚམས་སྤྲིན་བཞུར་བ་དང་།
ཆུ་ལེན་བུ་མོ་འགའི་དགོད་སྒྲ་མཚམས་སྤྲིན་དུ་ལྷུང་ཚེ།
སྐྱིད་སྣང་གི་རྦ་རླབས་ཆུང་ངུ་རེ་འཕྱུར་བར་རྩོམ། །
ཆུ་ཀླུང་དེ་མཐའ་ཡས་པའི་རྩྭ་ཐང་ལ་གཏོགས་པ་དང༌། །
དེ་ནི་ང་ཡི་ཁྱིམ་ཡིན། །
ཁྱིམ་ནི་དངོས་པོས་གཏམས་པའི་སྒྱེའུ་དུ་མ་བརྩིགས་ས་དང༌།
འོད་སྤར་མོ་གང་གིས་ཁེབས་པའི་སྒྲོན་མེ་ཡི་འཇོག་ས།
རྟེན་བྱིན་རླབས་ཀྱི་ཚན་ཁ་འབར་བ་འགའ་ཡི་བཤམས་ས།
ཨ་ཕའི་ལུས་རྟེན་གྱི་སྨྱུག་མའི་འཁར་བ་འཇོག་ས།
ཨ་མའི་སེམས་རྟེན་གྱི་མ་ཎི་འཁོར་ལོ་འཇོག་ས་བཅས་ཡིན།
ཆོན་ཐག་དང་ཀ་བ་མང་པོས་བརྒྱངས་ཤིང་། །
ཕུར་བ་དུ་མའི་སྟོབས་ཀྱིས་ལེགས་པར་བཟུང་བས།
ནུབ་རླུང་གི་དྲག་ཤུལ་དང་གངས་ཆར་གྱི་གནོད་པ་འགོག
ཁྱིམ་ནས་འོ་ཇ་འཐུང་ཞོར་དུ་ཕྱི་རོལ་ལ་གཡེང་ཚེ།
སྣུམ་ཚོན་རི་མོར་བྲིས་འདྲའི་མཛེས་ལྗོངས་ཤིག
558



ཁྲ་ཆུང་མིག་གི་ལོངས་སྤྱོད་དུ་སྐྱེལ་ཡོང་བ་རེད།
ཁྱིམ་གྱི་སྐྱེའུ་དང་སྒམ་ཆུང་དུ་བཅུག་པ་ནི།
བོར་ཟིན་པའི་ལོ་རྒྱུས་ཤ་སྟག་ཡིན་ཏེ། །
ཁ་ཤས་ཤིག་བདེ་སྐྱིད་དང་ཁ་ཤས་ཤིག་སྡུག་བསྔལ་ཡིན།
འདས་དོན་མཐའ་དག་བརྙན་རིས་ཀྱི་དེབ་ཏུ་སྦས་ནས་ཡུན་རིང་འགོར་
བས།
དེའི་ཐོག་ཏུ་དུད་དྲག་གི་སེར་ཐིག་སྒོར་མོ་རེ་བབས་འདུག
འདས་དོན་དེ་ཇ་ཕོར་དུ་སྦངས་ན་མངར་ཞིང་སྐྱུར།
འདས་དོན་དེ་ཆང་ཕོར་དུ་སྦངས་ན་བཟི་སྟོབས་ཆེ།
ཁྱིམ་དང་བྲལ་བ་རྣམས་ལ་བུ་ལྡོམ་འཁྱམ་པོ་ཟེར་ཞིང༌།
དཔེར་ན་ མཁའ་ རུ་ དལ་ གྱིས་ རྒྱུ་ བའི་ བདག་ མེད་ ཀྱི་ སྤྲིན་ ཕུང་ དང་
མཚུངས།
སྲོད་ཀྱི་དུས་སུ་ཁྱིམ་ལ་ཉིན་འགར་བྲལ་ནས་སོང་ན།
རྩྭ་ཡན་གྱི་ཕྲེང་བ་སྒོ་ཁར་རླབས་ལྟར་འཕྱུར་བར་ངེས། །
ཁྱོད་རང་ཐག་རིང་ཐུང་གཉིས་ལས་གང་དུ་འགྲོ་ན་ཡང་།
སྦྲ་ནག་གིས་རྒྱུན་པར་ཚིག་གཅིག་ཀྱང་མི་བཤད་པར།
དེ་གར་ནག་ཡོར་རེ་ལངས་ཏེ་འདུག་པ་ལས།
འོད་ཟེར་གྱི་སྣང་བ་གསལ་ལ་མི་གསལ་བ་ཞིག་འཕྲོ།
དེ་ལ་རྒྱང་ནས་བལྟས་ན་རྒྱུ་སྐར་ཞིག་དང་རྣམ་པར་མཚུངས།
ཁྱི་ཡི་ཟུག་སྐད་ཀྱི་ཁྲོད་ནས་དལ་གྱིས་མངོན་པའི།
རྒྱུ་སྐར་གྱིས་ཁྱོད་ཀྱི་ཡིད་ལ་འོད་སྣང་ཕྲན་བུ་ཞིག་སྟེར།
དེ ས་ཁྱོད་ལ་རང་ཉིད་ཁོ་ནར་ཆ་རྒྱུས་ཡོད་པའི
གཉེན་ཚན་དང༌། གྲོགས་པོ། དགའ་མ་རྣམས་དྲན་དུ་འཇུག་པ་དང་།
ཕྱིར་ཕེབས་ཤོག་ཅེས་འབོད་བརྡ་ཡང་ཡང་གཏོང་བཞིན་འདུག ། །
559



གལ་སྲིད་ཆུ་ཁྲི་རི་སྟོང་གིས་མཐོང་ལམ་བཀག་ཅིང༌།
གལ་སྲིད་ལེ་དབར་ཁྲི་ཕྲག་གིས་སོ་སོར་ཕྱེ་ན་ཡང༌།
ཕྱིར་ཁྱིམ་དུ་ཅི་ནས་ཀྱང་འགྲོ་དགོས།
མ་བྱམས་བརྩེ་ཅན་གྱི་ཕྱག་ཏུ་བསྣམས་པའི་སྐུད་པ་དེ་དམིགས་སུ་བཟུང་
ནས་འགྲོ་དགོས།
སྐུད་པ་དེ་ནི་ཁྱིམ་གྱི་སྒོ་ཁར་འཐེན་པའི་ལམ་བུ་ཡིན་པས།
དངུལ་འབྲུག་ས་ལ་ལྷུང་བ་ལྟར་གྱ་གྱུ་ལྡན་པ་ཞིག་ལགས།
འོ། དབུལ་ཕོངས་ཀྱི་རང་ཁྱིམ་ལས་སྐྱིད་པའི་ལྷ་ཡུལ་དང་།
འབྱོར་ཕྱུག་གི་གཞན་ཡུལ་ལས་སྡུག་པའི་དམྱལ་བ་ཞིག་ལས་གང་ཡང་
མེད་པས།
ཁྱོད་ཀྱི་ཉིན་རེ་རེའི་མཚན་མོའི་ཟླ་འོད་འོག་ཏུ་
ནམ་ཡང་ཉམས་པ་མེད་པའི་མཛའ་བརྩེ་ལ་འོ་བྱེད་བཞིན་འཚོ།
56)



རྫི་བོ།
ཡངས་པའི་རྩྭ་ཐང་སྔོ་ལྗང་མདོག་གིས་མཛེས། །
རྫི་བོའི་གླུ་གཞས་སྤྲིན་དཀར་སྟེང་དུ་འཕུར། །
གསེར་མདོག་ཉི་མ་ནུབ་རིའི་རྩེར་བཞུད་ཀྱང་ །
འོད་ཟེར་ཡན་ལག་ས་གཞིའི་མཐིལ་དུ་བརྐྱངས། །
ས་སྲོས་མཚམས་སྤྲིན་མཁའ་མཐར་འཕྱུར་བའི་ཚེ། །
རྫི་བོས་ཕྱུགས་རྣམས་དེད་ནས་ཁྱིམ་དུ་ལོག །
རྟ་ནོར་ལུག་གསུམ་ཅ་ཅོ་སྒྲོག་པའི་ཚེ །
ཉ་རྒྱས་ཟླ་བ་ཨ་སྔོན་དགུང་དུ་འཕགས། །
དགོང་ཟས་ཚིམ་པར་ལོངས་སུ་སྤྱད་པའི་རྗེས། །
ལུག་རའི་འགྲམ་དུ་དལ་གྱིས་སོང་བ་དང་། །
ཆབས་ཅིག་ས་ལ་བལ་གྱི་སྟན་བཤམས་ཏེ། །
ཐོག་ལུ་མ་ཕུད་ཟླ་བའི་འོག་ཏུ་ཉལ། །
ཉིན་མོར་ངལ་ཞིང་དུབ་པ་ཡིན་ནམ་ཅི། །
སྐད་ཅིག་ཙམ་དུ་གཉིད་ཀྱི་སྐྱེད་མོས་ཚལ། །
561



རྨི་ལམ་མེ་ཏོག་འཐུ་བར་སོང་བ་དང་། །
སྡུར་བའི་རྫ་རྔ་རྡུང་བས་ནོར་འཛིན་གཡོ། །
སྡུར་བའི་སྒྲ་ལ་ཉན་པའི་ལུག་གི་ཁྱུ། །
ཕྱུགས་ཀྱི་ར་བར་སྤྲིན་དཀར་ལྷུང་བ་བཞིན། །
འཇིགས་པ་མེད་པར་བག་ཕེབས་གནས་པ་ལ། །
རྒྱུ་སྐར་བུ་མོ་རྣམས་ཀྱིས་ལྟ་བར་བྱེད། །
དུས་དེར་གཉིད་ཀྱི་ཆང་གིས་མྱོས་གྱུར་བའི། །
རྫི་བོར་དབྱར་གྱི་ཚ་བས་གཟིར་དོགས་ཏེ། །
གཟུགས་དང་བྲལ་བའི་རླུང་གི་བུ་མོ་ཡིས། །
བསིལ་གཡབ་གཡོབ་བཞིན་དུས་ཀུན་སྲུང་བར་བྱེད། །
རབ་དཀར་ལྷ་བའི་སྟོད་གཡོག་གིས་མཛེས་པའི། །
རབ་དྭངས་རྙོག་མ་མེད་པའི་དལ་འགྲོ་མས། །
རྫི་བོའི་གཉིད་ཀྱི་བདེ་བ་རྟག་པའི་སླད། །
ལྷུང་ལྷུང་སྒྲ་སྙན་སྒྲོག་པའི་ལས་ལ་བྲེལ། །
ཕྱུགས་ར་ནེ་ཙོའི་སྒྲོ་ཐུལ་གྱོན་པ་ཅན། ། །
སྣ་ཚོགས་མེ་ཏོག་དོ་ཤུལ་འཆང་བ་དེས། །
རང་གི་བུ་བཞིན་རྫི་བོ་གཞོན་ནུ་ཞིག།
ཕང་བར་ཉལ་ལ་གཅེས་པའི་རྣམ་འགྱུར་སྟོན། །
སུན་ན་ཆུ་ཀླུང་དགའ་མའི་གླུ་དབྱངས་ཡོད། །
562



ཚ་ན་བསིལ་ཞིང་འཇམ་པའི་རླུང་གཞོན་ཡོད། །
སྐྲག་ན་རྒྱུ་སྐར་ཕྲེང་བའི་སྐུ་སྲུང་ཡོད། །
མུན་པ་མཐུག་ན་ཟླ་བའི་སྒྲོན་མེ་ཡོད། །
སུས་ཀྱང་མ་བསྒྲིགས་རང་བྱུང་དངོས་པོ་ཀུན། །
རིན་ཐང་མི་དགོས་ལོངས་སུ་སྤྱོད་པའི་དབང་། །
ཅི་དགར་ཐོབ་པའི་རྫི་བོ་གཞོན་ནུ་ལ། །
སྟེང་མ་ལྷ་ཡིས་ཡིད་སྨོན་ཤོར་བཞིན་ལུས། །
ཨེ་མ་བསིལ་ཟེར་འོག་ཏུ་ཉལ་བ་ཡི། །
སྐྱོ་བ་བྲལ་བའི་རྫི་བོ་གཞོན་ནུ་གང་། །
རང་བྱུང་དངོས་པོའི་དབུས་ན་རྒྱལ་པོ་ལྟར། །
བདེ་ཞིང་སྐྱིད་པའི་ཉམས་ཀྱིས་གཉིད་ཅིང་འདུག །
563



སྒུག་
ངས་མཛེས་ལྗོངས་བསྐོར་པའི་དུས་སུ།
དྭངས་བསིལ་གྱི་རྫིང་བུ་རྣམས་སུ་གཡོ་ཞིང་ལྡེམ་པ་ནི།
གཡུ་ཡི་མདོག་ལ་འགྲན་པའི་སྙན་ཚིག་རེ་རེ་ཡིན།
ལྷོ་ཕྱོགས་སུ་གནས་པའི་ན་བུན་རིང་པོ་ཞིག་སྟེ།
གཡོ་བའི་གར་ལ་ཆས་པའི་སྤྲིན་ཕུང་གི་རི་མོ་དེ་ལ་བལྟས།
འོ། འདི་ལྟར་རྫོང་མཐུག་པའི་ནགས་ཀླུང་འདིར། །
ངས་དྲི་ཞིམ་ལྡང་བའི་རྩྭ་ལྗང་གི་གསེབ་ནས།
མར་ལྷུང་བའི་ན་ཚོད་མང་པོ་ཞིག་ཇི་ལྟར་འཚོལ་ལ་མ།
སྤྲིན་དཀར་ཞིག་གིས་སྟོན་དུས་ཀྱི་མཁའ་དབྱིངས་བརྒྱུད་པའི་ཚེ།
ཁྱོད་ཀྱི་ལག་པའི་རྣམ་འགྱུར་ནི་ནམ་ཡིན་ཀྱང་ཟླ་འོད་དང་འདྲ་བར
ཟླ་དྲུག་པའི་གཟི་བྱིན་འཚེར་དུ་བཅུག །
ཐེངས་གང་ཞིག་ཡིན་ཀྱང་། ངས་ཆུ་ཐིགས་གཞོང་བ་གང་གི་འཇམ་
སྙན་གྱི་སྐད་ཆ་ཞིག་ཀྱང་།
ཡར་འདེགས་ཁོམ་མ་བྱུང་བར་ལུས་ན་ཡང་།
ཁྱོད་ཀྱི་འབོད་སྒྲ་རིང་མོ་དེ།
དམར་མདོག་གི་ཕྱིར་དྲན་གྱི་ནང་དུ་སིམ་པར་གྱུར།
564



བསླབ་བྱ་བདུད་རྩིའི་མཆོད་ཡོན།
གཞུང་ལུགས་མང་དུ་ཐོས་པ་མེད་ན་ཡང་། །
མི་རིགས་སྣ་ཚོགས་འགྲོགས་པས་རང་རིགས་ཀྱི། །
རིག་གནས་གཙུག་ལག་ཡལ་བར་འདོར་བ་ཡི། །
ད་ལྟའི་གཞོན་ནུ་འགའ་ལ་འདི་ལྟར་བཤད། །
མི་རིགས་སྔོན་ཐོན་རྣམས་ཀྱི་བྱ་བྱེད་ལ། །
འབད་པ་བསྐྱེད་ནས་བསླབས་ན་ལེགས་མོད་ཀྱང་། །
ལེགས་ཉེས་བླང་དོར་ཅི་ཡང་མི་འབྱེད་པར། །
མཐོང་ཚད་ལད་མོ་བྱས་ན་གླེན་པ་ཡིན། །
མི་རིགས་སྔོན་ཐོན་རྣམས་ཀྱི་ཆ་ལུགས་དང་། །
བསྟུན་པའི་ཕྱོགས་ལ་འབད་ན་ལེགས་མོད་ཀྱང་། །
རང་གི་ཡབ་མེས་ཀུན་གྱི་ལུགས་སྲོལ་དང༌། །
ཕྱིན་ཅི་ལོག་ཏུ་གྱུར་ན་སྙིང་རུལ་ཡིན། །
གླིང་འདིའི་སྐད་རིགས་གྱུར་ཚད་སྨྲ་བའི་ལྕེ། །
རྣམ་པར་གཡོ་བར་མཁས་ན་ལེགས་མོད་ཀྱང་། །
565



རང་གི་ཕ་སྐད་ཡི་གེ་སྤྱོད་པའི་ཚེ། །
ལྐུགས་པའི་རྣམ་ཐར་བཟུང་ན་ངོ་ཚ་ཡིན། །
བོད་ལ་གདུང་ཞེན་རབ་ཏུ་ཆེ་བ་དང། །
རྗེས་ལུས་སེལ་བར་འབད་ན་ལེགས་མོད་ཀྱང་། །
ཇ་ཆང་ཤོ་རྒྱན་ཁོ་ནར་རོལ་བོ་དང་། །
སྟོང་གཏམ་བརྗོད་བཞིན་བསྡད་ན་རང་མཚང་ཡིན། །
དཔོན་གྱི་གོ་ས་ཐོབ་པའི་བོད་ཀྱི་རིགས། །
འབངས་ལ་ཕན་བདེ་བསྒྲུབས་ན་ལེགས་མོད་ཀྱང་། །
རང་དོན་ཁོ་ན་བསམ་བཞིན་གངས་ཅན་གྱི། །
ཆབ་དཔལ་རིག་གསུམ་བཅོམ་ན་སྨྱོན་པ་ཡིན། །
སྲོལ་རྒྱུན་ཆོས་ལུགས་སྲོག་གི་ཀ་བ་དང༌། །
སྲོལ་རྒྱུན་རིག་གནས་བླ་སྲོག་གྱུར་བ་ཡི། །
གནས་ལུགས་ཤེས་ན་ཧ་ཅང་ལེགས་མོད་ཀྱང་། །
དེ་དག་འདོར་བ་ཐམས་ཅད་ཀླུན་པོ་ཡིན། །
རང་ལ་རིག་གནས་ཡོན་ཏན་ལྡན་པ་ཡང་། །
བོད་ལ་ཕན་པའི་ཕྱོགས་སུ་མི་སྤྱོད་པར། །
ཞབས་འདྲེན་ཁོ་ནའི་ཆེད་དུ་བཀོལ་བ་ནི། །
ཁྲེལ་དང་ངོ་ཚ་མེད་པའི་རྟགས་མཚན་ཡིན། །
གླིང་འདིར་ཕ་མ་ལས་གཞན་དྲིན་ཆེན་དང༌། །
566



སྤུན་ལས་ཉེ་བའི་གཉེན་ཚན་གཞན་མེད་ཀྱང་། །
གཞན་ནས་རང་ལ་ཕན་ཁེ་ཐོབ་པའི་ཆེད། །
དེ་རྣམས་བསམ་བཞིན་འཚེ་བ་གདོན་འདྲེ་ཡིན། །
མི་རིགས་སྤྱི་དོན་སྒྲུབ་པ་ལ་བརྩོན་ན། །
ཡ་རབས་ཡིན་ཞེས་ཀུན་གྱིས་བསྔགས་མོད་ཀྱང་། །
རང་དོན་ཁོ་ནའི་ཆེད་དུ་མི་གཞན་ལ། །
གནོད་ཅིང་འཚེ་བ་མཐའ་དག་བསམ་དོན་ཡིན། །
གཞན་པ་ཁྱད་དུ་གསོད་པའི་སྤྱོད་ལམ་ལ། །
གོམས་པ་མེད་ན་ཤིན་ཏུ་ལེགས་མོད་ཀྱང༌། །
བཟང་ངན་གང་བྱས་དབྱེ་བ་མི་འབྱེད་པར། །
བསྟོད་ཅིང་བསྔགས་པའི་མི་རྣམས་གླེན་པ་ཡིན། །
རང་གིས་བསགས་པའི་རྒྱུ་ནོར་མི་རིགས་སྤྱིའི། །
ཐེབས་སུ་སྦྱར་ན་ཤིན་ཏུ་ལེགས་མོད་ཀྱང་། །
ན་ཆུང་མཛེས་མ་ལོངས་སུ་སྤྱོད་པ་ལ། །
སེར་སྣ་མེད་པར་བཀོལ་བ་འགོང་པོ་ཡིན། །
ཁྱད་དུ་འཕགས་པའི་ཡོན་ཏན་ལྡན་ནོ་ཞེས། ༈
སྤྱི་བོའི་ཞྭ་ལྟར་གུས་ཤིང་བཀུར་བ་ན། །
ཀུན་དང་མི་བསྟུན་ང་རྒྱལ་ཆེ་བའི་མགོ །
གནམ་ལ་འདེགས་པ་རང་གཞན་འཕུང་བྱེད་ཡིན། །
567



གཞན་དང་རིག་གཞུང་ཕྱོགས་ནས་གཏམ་གླེང་ཚེ། །
ཅི་བཤད་གནད་ལ་འཁེལ་ན་ལེགས་མོད་ཀྱང༌། །
མ་ཤེས་རྨོངས་པའི་རྒྱ་ལ་ཚུད་བཞིན་དུ། །
ལོག་བཤད་མང་ན་རང་མགོ་གཅོག་བྱེད་ཡིན། །
ཐུན་མོང་དང་ནི་ཐུན་མོང་མ་ཡིན་པའི། །
རིག་གནས་ཡོན་ཏན་ལྡན་ན་ལེགས་མོད་ཀྱང་། །
འབད་པས་ཞུས་ཀྱང་གཞན་ལ་མི་འཆད་པར། །
ཧ་ཅང་གསང་ན་ཡོན་ཏན་ཁོང་རུལ་ཡིན། །
ཁྲེལ་གཞུང་མེད་པ་ཀུན་ལ་གྲོགས་པོ་དཀོན། །
ཐེ་ཚོམ་ཆེ་བ་ཀུན་ལ་འགྲོགས་མི་དཀོན། །
ཀུན་ལ་བློ་གཏད་བྱས་ན་རང་ཉིད་འཕུང་། །
གཞན་ལ་འགྲོགས་ལུགས་ཤེས་ན་བློ་ལྡན་ཡིན། །
དེང་འདིར་གངས་ཅན་ལྗོངས་སུ་སྙིང་རུལ་དང་། །
གདོན་འདྲེ་རྐང་འདྲེན་གླེན་པའི་སྤྱོད་ལམ་དུ། །
ཞུགས་པའི་སྲིད་ཀྱི་དཔོན་དང་ལས་བྱེད་པ། །
ཕ་མ་བརྗེད་པའི་ཁྲེལ་འདས་ཤིན་ཏུ་མང༌། །
དེའི་ཕྱིར་བྱ་བ་ལས་སུ་འཇུག་པའི་ཚེ། །
རང་དཔེ་བཞན་གྱི་ཐོག་ཏུ་སྦྱོར་བ་དང་། །
གཞན་དཔེ་རང་གི་སྟེང་ལ་སྦྱར་བ་ན། །།
ཀུན་དང་མི་འགལ་ཐམས་ཅད་འཕྲོད་པ་ཡིན། །
568



དེ་འདྲའི་བསླབ་བྱའི་ཚིག་གི་བདུད་རྩིའི་རྒྱུན། །
ལྷག་བསམ་རྦ་རླབས་མཁའ་ལ་འཕྱོ་བཞིན་དུ། །
རང་མཉམ་སྐལ་བ་ལྡན་པ་རྣམས་ཀྱི་སར། །
དལ་གྱིས་བཞུར་བའི་དགའ་སྟོན་འདི་ན་སྤེལ། །
569



རླུང་།
ཀ་ཡེ་རླུང་ལགས། ཁྱོད་ནི་ཅི་འདྲའི་རྩེ་དགའ་ཆེ་བ་ཞིག་རེད་ཨང་།
ལྟོས་དང་། བྱེའུ་རྣམས་བདས་ནས་ཕྱོགས་བཞིའི་གནས་སུ་འཕུར་
ཞིང་།
སྤྲིན་དཀར་གྱི་འདབས་སུ་རླུང་རྟ་དང་མཉམ་དུ་རྩེ་དགར་རོལ་ན་
ཡང་།
བདག་གིས་ཁྱོད་ཀྱི་གྲིབ་གཟུགས་ཙམ་ཡང་མཐོང་མ་བྱུང་།
ཀ་ཡེ་རླུང་ལགས། ཁྱོད་ཀྱིས་རྒྱུན་པར་སིར་སིར་གྱི་ངར་སྐད་སྒྲོག་
བཞིན་འདུག
ཀ་ཡེ་རླུང་ལགས། ཁྱོད་ཀྱིས་དུས་ངེས་མེད་དུ་གླུ་དབྱངས་ལེན་
བཞིན་འདུག
ཁྱོད་རང་སྔོ་བསངས་ཀྱི་མཁའ་དབྱིངས་སུ་རྒྱུ་བའི་ ཤུར་ཤུར་གྱི་
རྐང་སྒྲ་ནི།
གཞོན་ནུ་མའི་ལཱ་འདབས་ནེའུ་གསིང་གི་ཕང་བར་འདུད་པ་དང་
མཚུངས།
ཁྱོད་ཀྱིས་ངའི་ལྟག་རྒྱབ་ནས་དལ་བུས་འདེད་ཙམ་འདེད་ཙམ་བྱས་
57)



ཤིང༌།
གློ་བུར་དུ་འཇའ་ཚོན་ཡལ་བ་ལྟར་གར་སོང་གི་རྗེས་མི་ཟིན་པ་ཞིག་
ཏུ་གྱུར། །
ཀ་ཡེ་རླུང་ལགས། ཁྱོད་ཀྱིས་རྒྱུན་པར་སིར་སིར་གྱི་ངར་སྐད་སྒྲོག་
བཞིན་འདུག
ཀ་ཡེ་རླུང་ལགས། ཁྱོད་ཀྱིས་དུས་ངེས་མེད་དུ་གླུ་དབྱངས་ལེན་
བཞིན་འདུག
ཁྱོད་ནི་རྗེས་རབས་པ་ཞིག་ཡིན་ནམ། ན་ཚོད་རྒས་པ་ཞིག་ཡིན་
ནམ་ཅི།།
ཁྱོད་ཀྱི་ཆ་བྱད་ནི་ང་ལ་མཚོན་ན་གབ་ཚིག་ཅིག་དང་མཚུངས།
ཁྱོད་ནི་ནགས་ཚལ་གྱི་གཅན་གཟན་ཞིག་ཡིན་ནམ།
ཡང་ན་ལོ་ཆུང་གི་བྱིས་པ་ཞིག་ཡིན་ནམ་ཅི།
གལ་སྲིད་ལོ་ཆུང་གི་བྱིས་པ་ཞིག་ཡིན་ན།
ང་ལས་ཤ་དར་ཁྲག་དར་གྱི་སྟོབས་ཅན་ཞིག་ཡིན་པར་ངེས།
ཀ་ཡེ་རླུང་ལགས། ཁྱོད་ཀྱིས་རྒྱུན་པར་སིར་སིར་གྱི་ངར་སྐད་སྒྲོག་
བཞིན་འདུག
ཀ་ཡེ་རླུང་ལགས། ཁྱོད་ཀྱིས་དུས་ངེས་མེད་དུ་ གླུ་དབྱངས་ལེན་
བཞིན་འདུག
571



ཁྱད་ཆོས།
ཁ་བ་ཅན་གྱི་བླ་སྤྲུལ་རྣམས། །
བསད་ཀྱང་སྡོམ་པ་མི་གཏོང་བ། །
ཨུ་ཚུགས་བྱེད་པ་མ་ཡིན་ཏེ། །
ཆོས་པ་རྣམས་ཀྱི་ཁྱད་ཆོས་ཡིན། །
སྲིད་ཀྱི་དཔོན་པོ་ཆེ་ཆུང་ཀུན། །
བསད་ཀྱང་མི་རིགས་མི་བརྗེད་པ། །
གླེན་རྟགས་བསྟན་པ་མ་ཡིན་ཏེ། །
སྙིང་རུས་ཅན་གྱི་ཁྱད་ཆོས་ཡིན། །
གངས་ཅན་ལྗོངས་ཀྱི་ན་གཞོན་རྣམས། །
བསད་ཀྱང་ལ་རྒྱ་མི་ཤོར་བ། །
ཤི་ལ་རེ་བ་མ་ཡིན་ཏེ། །
ཡ་རབས་མི་ཡི་ཁྱད་ཆོས་ཡིན། །
སློབ་གྲྭ་འགྲིམ་པའི་སློབ་མ་རྣམས། །
བསད་ཀྱང་བོད་ཡིག་མི་གཏོང་བ། །
572



ངལ་དུབ་བསུས་པ་མ་ཡིན་ཏེ། །
དོན་གཉེར་ཅན་གྱི་ཁྱད་ཆོས་ཡིན། །
ཡོན་ཏན་ཅན་གྱི་སློབ་དཔོན་དེས། །
བསད་ཀྱང་དཔེ་ཁྲིད་མི་ལྷོད་པ། །
ཁ་ལྕེ་ངོམ་པ་མ་ཡིན་ཏེ། །
དགེ་རྒན་བཟང་བོའི་ཁྱད་ཆོས་ཡིན། །
མཚན་སྙན་འབར་བའི་མཁས་པ་ཀུན། །
སྨད་ཀྱང་ཁོང་ཁྲོ་མི་ལངས་པ། །
ལེགས་ཉེས་རྨོངས་པ་མ་ཡིན་ཏེ། །
ཡོན་ཏན་ཅན་གྱི་ཁྱད་ཆོས་ཡིན། །
སྐྱེས་འབྲས་མཚར་བའི་བུ་མོ་རྣམས། །
ཉོས་ཀྱང་ལུས་སྨད་མི་བཙོང་བ། །
དངུལ་གྱིས་ཕྱུག་པ་མ་ཡིན་ཏེ། །
བོད་ཀྱི་མཛངས་མའི་ཁྱད་ཆོས་ཡིན། །
རྩྭ་ཐང་ཡངས་པའི་འབྲོག་པ་རྣམས། །
གྲང་ཡང་གངས་རིར་མི་འབྲལ་བ། །
འགྲོ་ས་མེད་པ་མ་ཡིན་ཏེ། །
ཕྱུགས་ཀྱི་བདག་པོའི་ཁྱད་ཆོས་ཡིན། །
བདེ་བའི་ཐང་གི་རོང་བོ་རྣམས། །
573



ངལ་ཡང་རྨོ་འདེབས་མི་སྤོང་བ། །
ལྟོགས་པར་དོགས་པ་མ་ཡིན་ཏེ། །
བོད་ཀྱི་ཞིང་པའི་ཁྱད་ཆོས་ཡིན། །
སྟག་དང་འདྲ་བའི་དཔའ་བོ་དེས། །
སྡུག་ཀྱང་སྤྱི་དོན་མི་འདོར་བ། །
ངོ་ཐུང་ལེན་པའི་ཆེད་མིན་ཏེ། །
བོད་ཀྱི་སྐྱེས་པའི་ཁྱད་ཆོས་ཡིན། །
བློ་གྲོས་ལྡན་པའི་ཚོང་བ་དེས་ །
དབུལ་ཡང་བུན་ལོག་མི་ལེན་པ། །
དངུལ་གྱིས་ཚིམ་པ་མ་ཡིན་ཏེ། །
རྒྱུ་འབྲས་ཅན་གྱི་ཁྱད་ཆོས་ཡིན། །
གངས་ཅན་པ་ཡེ་ལུས་ཀྱི་སྟེང་། །
དེ་འདྲའི་ཁྱད་ཆོས་མང་པོ་ཞིག །
ཚོན་གྱིས་བྱུགས་འདྲའི་རྩྭ་ཐང་དུ། །
མེ་ཏོག་བཞད་པ་ལྟ་བུར་ཡོད། །
574



ཡིད་སྨོན།
ངས་རྒྱང་ཐག་རིང་བའི་ནམ་མཁའི་མཐའ་ཡི།
འཛམ་གླིང་གི་ཡང་རྩེར་བསྔགས་པའི་མཛེས་ལྗོངས་ལ་ཡིད་སྨོན་
ཤོར།
ངས་སྤྲིན་དཀར་ཕུང་བོ་འཕྱུར་བའི་གསེབ་ཀྱི། །
ས་མཐོར་བཞེངས་པའི་གནའ་རབས་ཀྱི་ཕོ་བྲང་ལ་ཡིད་སྨོན་ཤོར།།
ངས་སའི་གོ་ལའི་སྟེང་གི་ན་ཚོད་ཤིན་ཏུ་ཆུང་ཡང་། །
རི་རྒྱུད་ཧ་ཅང་རིང་བའི་ཇོ་མོ་གླང་མ་ལ་ཡིད་སྨོན་ཤོར། །
ལྟོས་དང་། དེའི་དབུ་ལ་འཁྱག་རོམ་གྱི་རྨོག་དཀར་གྱོན་ཞིང།
གཏོས་ཆེ་ བའི་ལུས་ལ་ གངས་འདབ་ཀྱི་ ཁྲབ་ དཀར་ བཀླུབས་ པ་
དང་།
རི་ཚོགས་མང་པོའི་དབུས་སུ་བརྗིད་ཉམས་ཀྱིས་འགྱིང་ནས།
གླིང་ལྔ་མཚོ་བཞིའི་མཛེས་སྡུག་ལ་ཞིབ་ཏུ་གཟིགས་བཞིན་འདུག
དེ་ཡིས་གྲང་བས་བསྡམས་ཤིང་སྨག་རུམ་མཐུག་པའི་མཚན་རིང་
བརྒལ་མྱོང་ཞིང་།
ཆར་དྲུག་རླུང་འཚུབ་ཀྱིས་རྡུང་རྡེག་གཏོང་བ་གདོང་གིས་བསུས་
575



མྱོང་ན་ཡང་།
ད་ལྟ་མཛེས་ཤིང་བལྟ་ན་སྡུག་པའི་མཚམས་སྤྲིན་གྱི་ཀློང་དུ་ཁྲུས་
བྱེད་བཞིན། །
དཔྱིད་གྱི་དཔལ་ཡོན་བཞད་ པའི་ དུས་ རབས་ གསར་ པ་ ཞིག་ ཏུ་
བསྐྱོད་པས། །
ཞིང་བྲན་ཁྲི་འབུམ་མང་པོ་ས་མཐོའི་ཡུལ་གྱི་བདག་པོར་གྱུར།
ཡར་ཀླུང་གཙང་པོའི་འགྲམ་ངོགས་སུ་འགྱུར་བ་ཆེན་པོ་བྱུང༌།
ཕྱི་ནང་གི་འགྲུལ་བས་འབྲོག་ཁུལ་གྱི་སློབ་གྲྭར་བསྟོད་ཅིང་བསྔགས།
སློབ་གྲྭ་རྣམས་ལས་བོད་ཡིག་ཀློག་སྒྲ་ནམ་མཁའི་མཐོངས་སུ་འཕུར།
མི་སེར་སྡོད་པའི་ཁུལ་དུ་དཀར་ཅོག་གེར་ཁང་བརྩེགས་གསར་པ་
རྣམས་གསལ་ལྷང་ངེར་འདུག །
རི་ཁུལ་དང་རྩྭ་ཐང་རྣམས་སྔར་མེད་པའི་དར་རྒྱས་ཆེན་པོ་འབྱུང་
བཞིན་འདུག
མཚོ་བོད་ལྕགས་ལམ་ནི་དར་དཀར་རིང་མོ་བཞིན་དུ་ལེགས་པར་
བརྐྱངས།
ཆུ་མཛོད་རྣམས་ཀྱི་ནང་དུ་མཐའ་ཀོར་གྱི་མཛེས་ལྗོངས་འཕོས་པས་
ཡིད་དུ་འོང་།
ཤེས་ལྡན་པ་རྣམས་ནི་མཁའ་དབྱིངས་རྒྱུ་སྐར་ཇི་ བཞིན་ འོད་ དུ་
འཚེར།
གླུ་བ་གླུ་མ་རྣམས་ཀྱི་གཞས་དབྱངས་འཛམ་གླིང་གི་ཡུལ་གྲུ་ཀུན་ཏུ་
ཁྱབ།
གེ་སར་རྒྱལ་པོའི་རྗེས་རབས་པ་རྣམས་ཡབ་མེས་ལས་ཀྱང་ཁྱོད་དུ་
འཕགས་པར་གྱུར།
ཁོ་ཚོས་རྟ་མཆོག་ལ་ཁ་ལོ་བསྒྱུར་ནས་རལ་གྲི་འཕྱར་ཤེས་པ་མ་ཟད།
576



ད་དུང་ཉི་ཆུ་རླུང་གསུམ་གྱི་ཚ་ནུས་དང་གློག་སྟོབས་སུ་བསྒྱུར་ཤེས་
པ་ཡིན།
གཙུག་ལག་ཁང་གི་རྒྱ་ལྕང་ལ་ལྗང་ལོ་ གསར་བས་ཕྱུག་པར་གྱུར་
ཞིང་།།
ནམ་མཁའི་ ལྷ་ མོ་ལྟར་སྐྱེས་འབྲས་མཚར་བའི་ཝུན་ཁྲེང་ཀོང་ཇོ་
ཡིས།
ཉིན་རེ་བཞིན་དར་རྒྱས་འགྲོ་བཞིན་པའི་བོད་ལྗོངས་ལ་གཟིགས་ཏེ།
ཐུགས་དགྱེས་པའི་འཛུམ་དཀར་མེ་ཏོག་བཞད་པ་ལྟ་བུ་ཞིག་སྟོན་
བཞིན་འདུག་
ཨེ་མ། ཐང་དཀར་རྒོད་པོའི་ཁྱུ་ཚོགས་རྣམས་ལྷུན་སྡུག་གི་གངས་
རིའི་རྩེ་མོ་ན་འཕུར་ཞིང་།
སྔར་ལས་མཐོ་བའི་བར་སྣང་དང་སྔར་ལས་འོད་སྟོང་འབར་བའི་
འབྱུང་འགྱུར་གྱི་ཕྱོགས་སུ་འཕུར་བཞིན་མཆིས།
ངས་སའི་གོ་ལའི་སྟེང་གི་ན་ཚོད་ཆུང་ཡང་།
རི་རྒྱུད་ཤིན་ཏུ་རིང་བའི་ཇོ་མོ་གླང་མ་ལ་ཡིད་སྨོན་ཤོར།།
ལྟོས་དང་། དེའི་དབུ་ལ་འཁྱག་རོམ་་གྱི་རྨོག་དཀར་གྱོན་ཞིང་།
གཏོས་ཆེ་བའི་ལུས་ལ་ གངས་ འདབ་ ཀྱི་ ཁྲབ་ དཀར་ བཀླུབས་ པ་
དང་།
རི་ཚོགས་མང་པོའི་དབུས་སུ་བརྗིད་ཉམས་ཀྱིས་འགྱིང་ནས།
གླིང་ལྔ་མཚོ་བཞིའི་མཛེས་སྡུག་ལ་ཞིབ་ཏུ་གཟིགས་བཞིན་འདུག
577



གངས་སེང་དང་འཇའ་ཟམ།
གཅིག་ལས་གཅིག་མཐོ་བའི་གངས་རིའི་ཕྲེང་བའི་འདབས། །
གཅིག་ལས་གཅིག་དཔའ་བའི་རི་དྭགས་རྒྱལ་པོ་ཀུན། །
གཅིག་ལས་གཅིག་སྐྱིད་པའི་རྩེད་འཇོར་རོལ་བ་ལ། །
འཆི་མེད་ལུས་ཕྲ་རྣམས་སྲེད་པའི་རྣམ་འགྱུར་སྟོན། །
མཁའ་ན་འཁྱུག་འཁྱུག་ཏུ་གཡོ་བའི་གློག་དམར་གཅིག །
བར་སྣང་འུར་འུར་དུ་ལྡིར་བའི་འབྲུག་སྒྲ་གཉིས། །
ས་ལ་ཚ་ཚ་རུ་འཕེན་པའི་གནམ་ལྕགས་གསུམ། །
གངས་རིའི་སེང་གེ་ཡི་སྙིང་གི་སྟོབས་སུ་ཞུགས། །
བསིལ་དྭངས་རྙོག་མེད་ཀྱི་ཆུ་བོ་ལྷུང་ལྷུང་བཞུར། ། །
འབྲས་ལྡན་ལྗོན་པ་ཡི་ནགས་ཚལ་ཚང་ཚིང་འཁྲིགས། །
སྒྲོ་ལྡན་བྱ་བྱིའུ་ཡིས་སྐད་སྙན་ཀྱུར་ཀྱུར་འབྱིན། །
གངས་ཀྱི་སེང་གེ་རྣམས་གནས་པའི་ཡུལ་དེ་སྐྱིད། །
གློ་བུར་ལང་ལིང་དུ་འཕྱུར་བའི་སྤྲིན་ནག་གིས། །
གངས་སེང་བཞིན་རས་པ་བསྒྲིབ་པའི་སྟ་གོན་བྱེད། །
དུ78



རི་དྭགས་རྒྱལ་པོ་རྣམས་ཁྲོས་པའི་གད་རྒྱངས་ཀྱིས། །
ས་དང་ནམ་མཁའ་དག་དབང་མེད་གཡོ་བར་བྱེད། །
རྒྱ་ཆེན་ནམ་མཁའ་ཡི་དཀྱིལ་གྱི་སྤྲིན་ནག་ཕུང་། །
གདོང་ལྔའི་དབང་བོ་ཡི་དཔའ་ལ་འཇིགས་གྱུར་ཅིང་། །
གཟུགས་དང་བྲལ་བ་ཡི་རླུང་གི་རྟར་ཞོན་ནས། །
སླར་ཡང་ཤར་ཕྱོགས་ཀྱི་མཚོ་མོའི་ངོགས་སུ་བྲོས། །
གདོན་གྱིས་བརླམས་པ་ཡི་སྤྲིན་ནག་ཕུང་བོ་དེ། །
སྙིང་དུ་སྡུག་པ་ཡེ་ན་ཆུང་བུ་མོར་སྤྲུལ། །
གཡོ་སྒྱུའི་འཛུམ་ཆུང་གིས་གངས་ཀྱི་སེང་གེ་ཀུན། །
མགྲོན་དུ་བསུ་བ་ཡི་ལས་ལ་རིང་ནས་བྲེལ། །
འུ་ཅག་བརྩེ་ལྡན་གྱི་གྲོགས་སུ་གྱུར་པའི་ཚེ། །
ཁྱེད་ཅག་དགའ་བ་ཡི་དཔལ་ལ་རོལ་བཞིན་དུ། །
བལྟ་ན་ཉམས་དགའ་བའི་ནགས་སུ་བཞུགས་ཆོག་ཅེས། །
སྤྲིན་གྱིས་གངས་སེང་ལ་དེ་ལྟར་སྨྲ་བར་བྱེད། །
བསམ་པ་འོ་མ་ཡི་མདོག་ལས་དཀར་བ་དང་། །
གཞུང་རྒྱུད་ཉག་ཕྲན་གྱི་མདའ་ལས་དྲང་བ་ཡི། །
གངས་ཀྱི་སེང་གེ་རྣམས་སྤྲིན་ལ་ཡིད་ཆེས་ཏེ། །
མགྲོན་དུ་འགྲོ་བ་ལ་འཐད་པའི་རྣམ་འགྱུར་བསྟན། །
ཨུ་ཚུགས་ཁོ་ན་ཡི་སྟོབས་ཀྱིས་བསྲན་ཚུགས་པའི། །
579



གངས་ཀྱི་སེང་གེ་རྣམས་ཅི་འདྲའི་གླེན་པ་ལ། །
ད་ཐེངས་སྤྲིན་ནག་ངའི་གཡོ་འོག་ཚུད་དོ་ཞེས། །
སྙམ་བཞིན་ཤར་ཕྱོགས་ཀྱི་མཚོ་མོའི་ངོགས་སུ་སོང་། །
ཉིན་ཞིག་གཡོ་སྒྱུ་ཡིས་འཚོ་བའི་སྤྲིན་ནག་གིས། །
མཐོང་ན་སྙིང་རྩྭ་ཡང་འདར་བའི་གཡང་གཟར་དུ། །
དངོས་མེད་སྟོང་བ་ཡི་འཇའ་རིས་ཟམ་བཙུགས་ཏེ། །
གངས་ཀྱི་སེང་གེ་རྣམས་གདན་འདྲེན་ཞུ་བར་རྩོམ། །
མིག་ལ་མཛེས་པ་ཡི་འཇའ་རིས་ཟམ་པའི་ཐོག །
རྐང་སེན་བཀོད་མ་ཐག་གངས་ཀྱི་སེང་གེ་ཀུན། །
འཇིགས་སུ་རུང་བ་ཡི་བྲག་སྒམ་ནང་ལྷུང་སྟེ། །
ཤི་རྨས་སྣ་ཚོགས་ཀྱི་སྡུག་བསྔལ་ཅི་ཡང་བྱུང༌། །
གངས་ཀྱི་སེང་གེ་ཡིས་སྤྲིན་གྱི་གཡོ་སྒྱུའི་འཕྲུལ། །
མངོན་སུམ་རྟོགས་ན་ཡང་ཅི་བྱ་གཏོལ་མེད་པར། །
ཐར་བར་དཀའ་བ་ཡི་གཡང་གཟར་བྲག་སྒམ་ནང་། །
འཆི་ཡང་འདྲེན་བྱེད་ཀྱིས་གསོན་ལ་ལྟ་བཞིན་འདུག །
ཁྲོས་འཁྲུག་རབ་རྔམ་ནས་འོངས་པའི་སྤྲིན་ནག་གིས། །
གངས་རིའི་རྩེ་མོ་ལ་འཕགས་པའི་རྟ་ལྗང་ཅན། །
སྐད་ཅིག་དེ་ཉིད་ལ་ཁྱུར་མིད་བྱེད་འདོད་དེ། །
གཡོ་སྒྱུའི་ཆོ་འཕྲུལ་ལ་བརྟེན་ནས་མངོན་འགྱུར་བྱས། །
58)



གངས་ཀྱི་སེང་གེ་རྣམས་ཐག་པས་བཏགས་ན་ཡང་། །
གླིང་ལྔ་མཚོ་བཞི་ཀུན་གཡོ་བའི་གད་རྒྱངས་སྒྲོག །
གཡང་དུ་ལྷུང་བ་ཡི་སེང་གེ་སྡུག་ན་ཡང་། །
གནམ་ས་རལ་བ་ཡི་འཕག་མཆོང་བྱེད་པར་བརྩོན། །
འཇའ་ཟམ་ཐག་རིང་ནས་བལྟས་ན་མཛེས་མོད་ཀྱང༌། །
ནམ་མཁའ་སྟོང་བ་ལ་ཤར་བའི་གཟུགས་རིས་ཡིན། །
སྟོང་བའི་འཇའ་ཚོན་དེ་བདེན་པར་བཟུང་བའི་མཐར། །
ད་ལྟའི་སྡུག་བསྔལ་འདི་སྤྱི་བོར་ལྷུང་བ་ཡིན། །
ཕྱིས་འབྱུང་ཅི་བྱེད་ཀྱི་ལས་ལ་བརྟག་པ་གལ། །
མ་བརྟག་གྱ་ཚོམ་གྱིས་འཇུག་པར་མི་བྱ་སྟེ། །
ཞུགས་ན་འཇའ་རིས་ཀྱི་ཟམ་པ་བརྒལ་བ་ཡི། །
གངས་ཀྱི་སེང་གེ་ཡི་རྗེས་སུ་རྐང་བ་འཇོག །
581



ཁང་པའི་ཕྱི་རོལ་གྱི་སྐྱོ་དུབ།
མཚན་མོའི་དུས་ཀྱི་ཁྲོམ་ལམ་དུ། །
རྒྱུན་པར་རང་ཉིད་གཅིག་པོ་དལ་གྱིས་འགྲོ་ཞིང་།
གྲོགས་མེད་དུ་ལུས་པའི་སྐྱོ་སྣང་དང་། །
གྲོགས་མེད་དུ་ལུས་པའི་སུན་སྣང།
སྟོང་ཤུར་ཤུར་གྱི་ལྷིང་འཇགས་སོགས།
འཁོར་དུ་ཁྲིད་བཞིན་མདུན་དུ་སོང་།
ཁང་པའི་ཕྱི་རོལ་ན་སུ་ཞིག་སྐྱོ་བས་དུབ་པ་ཡིན་ཞེས།
ཁྱོད་ཀྱིས་རྟོག་ཅིང་དཔྱོད་པར་ཚོད་འཛིན་བྱེད་མི་རུང་སྟེ།
ཁྱོད་ཀྱིས་བརྩོན་པ་བསྐྱེད་ནས་བཙལ་ན།
རང་ཉིད་སྐྱོ་བས་དུབ་པའི་བདེན་པ་རྙེད་ཐུབ་ལས་ཆེ།
ཅིའི་ཕྱིར། །
ཅིའི་ཕྱིར་ཁང་པའི་ཕྱི་རོལ་དུ་སྐྱོ་དུབ་ཡོད་དམ།
ཕལ་ཆེར་སང་ཉིན་ཞོགས་པར་ཆར་ཟིམ་འབབ་སྲིད་པས།
ཆར་ཟིམ་གྱི་བསིལ་ཤུགས་དེས།།
སྐྱོ་དུབ་འདི་མིང་གི་ལྷག་མ་ཙམ་དུ་གཏོང་ཐུབ་ངེས་ཡིན།
582



བཀྲ་ཤིས་བསྟོད་གླུ།
གོ་ལའི་དཀྱིལ་འཁོར་ལ་ཆགས་མེས་རྒྱལ་གྱི། །
མན་ཤེལ་ལྷུན་པོ་བསྟར་ཕྲེང་ཚར་དངར་བའི། །
མཐོ་སྒང་རྩེ་ན་གཡུ་རལ་ངོམ་དང་ལྷན། །
བརྗིད་པར་འགྱིང་བའི་ཁ་བ་ཅན་གྱི་ཡུལ། །
དབང་གཞུའི་གུར་གྱིས་རི་དྭགས་མཚན་མ་དང༌། །
དེ་ཡིས་མཐའ་བྲལ་ལྷ་ལམ་ཡངས་པོར་བཞིན། །
དཀར་མཛེས་གངས་རིའི་ཕྲེང་བས་ས་ལའི་ལྗོངས། །
མཛེས་པར་བརྒྱན་པས་སུམ་རྩེན་སྐྱེངས་པ་སྟེར། །
ལྷུང་ལྷུང་ཤར་དུ་རྒྱུག་པའི་དལ་འགྲོའི་རྒྱུན། །
སྙན་སྙན་རློབས་ཀྱི་རྒྱུད་མངས་བརྡུངས་པ་ན། །
མཛེས་མཛེས་བལྟ་ན་སྡུག་པའི་དྲི་ཟ་མོའི། །
ལྷང་ལྷང་གྲེ་འགྱུར་གླུ་ཡིས་དོ་ཟླ་མིན། །
སྐས་ཞིང་གྲུ་བཞི་དངུལ་གྱི་གཞོང་པ་ཆེར། །
སྨིན་ལེགས་སྙེ་མ་གསེར་གྱི་རླབས་འཕྱུར་ཞིང༌། །
བལྟ་བས་མི་ངོམས་བཙོ་མའི་མདངས་འཁྱུག་པས། ། །
དར་ཅིག་ཉི་གཞོན་ཟེར་ཡང་མོག་པོར་གྱུར། །
583



རི་མཐོ་ཆུ་གཙང་སྤང་གཤོངས་མཚར་སྡུག་ཅན། །
ཀུན་ཡིད་བརྟན་པ་འཕྲོག་ནུས་གངས་ཅན་ལྗོངས། །
ཡིད་འོང་མཐོ་རིས་དགའ་ཚལ་དང་མཚུངས་མོད། །
གསེར་ལྡན་ལྟོ་རུ་མཆིས་པས་རྣམ་པར་དབྱེ། །
ཨེ་མ་མེས་རྒྱལ་གཞི་རུ་སུམ་རྩེན་དཔལ། །
དྲི་བྲལ་གསར་དུ་འཕོས་པ་ས་ལའི་ལྗོངས། །
སྔོན་མེད་མཛེས་སྡུག་རྒྱུས་པའི་ངོ་མཚར་གཏམ། །
སྐབས་གསུམ་གནས་སུའང་གླེང་བའི་ཅ་ཅོ་སྒྲོག །
སྲིད་ཇུས་མཛེས་མ་མཛེས་སྡུག་ལང་ཚོ་ཅན། །
དགྱེས་པའི་མཛེས་ཞལ་མཛེས་པའི་འཛུམ་དཀར་དང༌། །
མིག་ལ་མཛེས་བྱེད་མཛེས་ཉམས་གར་སྒྱུར་བཞིན། །
རི་ཀླུང་མཛེས་བཀྲ་མཛེས་ལྡན་བོད་ཡུལ་བྱོན། །
དབུལ་ཕོངས་སྡུག་བསྔལ་གྲང་རེག་སྟེར་བའི་དགུན། །
མཐར་བྱེད་མི་རིགས་སྲིད་ཇུས་དཔྱིད་དཔལ་ལས། ། །
འོངས་པའི་འཕྲིན་བཟང་སྤྲིན་དབུས་དབྱར་སྐྱེས་རྔ་། །
ཐོས་པས་ལུས་ཅན་རྨ་བྱ་གར་གྱིས་བྲེལ། །
བོད་རིགས་གོམས་སྲོལ་ཇི་བཞིན་ཉིན་བྱེད་ནི། །
འཆི་མེད་ལམ་དུ་གཟི་འོད་སྣང་བ་འབར། །
བསིལ་འབངས་དགྱེས་བཞིན་དཀར་མཛེས་ཆུ་སྐྱེས་ནི། །
འདབ་སྟོང་རྣམ་པར་འཛུམ་པའི་རྩེད་དགའ་རྒོད། །
584



འཛིན་མར་ཤོང་དཀའི་ཆབ་ཀྱིས་གཞིལ་མིན་ཞིང༌། །
བུད་ཤིང་ཟད་པས་ཞི་བར་མི་འགྱུར་བའི། །
ཏང་གི་མ་སྨད་སྲིད་ཇུས་མེ་ལྕེ་འདིས། །
བོད་འབངས་སྡུག་བསྔལ་དྲ་བ་བསྲེགས་པར་བྱས། །
གངས་ཅན་དྲི་མེད་སྟོན་གྱི་སྔོ་བསངས་མར། །
བཅུ་ཕྲག་རིག་གནས་ཉི་མ་གཞོན་ནུའི་དཔལ། །
སླར་ཡང་ཤར་བས་བློ་ལྡན་པད་དཀར་ཚོགས། །
དགྱེས་འཛུམ་འདབ་མའི་ཕྲེང་བ་ཅིར་ཡང་བཞད། །
རབ་ཡངས་བསིལ་ལྗོངས་ཡིད་འཕྲོག་སྐྱེད་མོས་ཚལ། །
རབ་མཛེས་སློབ་གྲྭ་ཆུ་སྐྱེས་འདབ་ཕྲེང་དགོད། ། །
རབ་མཆོག་ལྔ་རིག་སྦྲང་རྩི་དོན་གཉེར་བའི། །
རབ་མང་གཞོན་ནུ་བུང་བས་ཟློས་གར་བསྒྱུར། །
བཅུ་དྲུག་ལང་ཚོ་རྫོགས་པའི་སྐལ་ལྡན་ཚོས། །
བཅུ་ཕྲག་རིག་གནས་བདུད་རྩིའི་བཅུད་མྱོང་བཞིན། །
ཚན་རིག་འཕྲུལ་གྱི་མན་ངག་ཉམས་བླངས་ཏེ། །
གངས་ལྗོངས་བསྐྲུན་པར་དཔེ་རིས་འགོད་ལ་བྲེལ། །
ལེགས་ལེགས་ལྔ་སྤེལ་བཞི་མཛེས་དོན་གཉེར་བའི། །
མཆོག་མཆོག་གཤིས་སྤྱོད་ལེགས་པའི་བོད་དམངས་ཀུན། །
མཆོག་མཆོག་བཞི་འགྱུར་ལས་ལ་བརྩོན་པས་འཇུག །
585



ལེགས་ལེགས་ཤིས་པ་སྤེལ་བའི་དཔལ་འདི་རྨད། །
བགྲང་ཡས་རྐང་བཞི་རྒྱུ་སྐར་རྣམ་བཀྲ་བ། །
ལྷ་རྩེན་རོལ་བའི་གནས་སུ་ཤོང་མིན་པ། །
བསིལ་ལྗོངས་གསེར་ལྡན་དགའ་མའི་ལྟོ་བ་རུ། །
དོག་མེད་ཤོང་འདི་ཨེ་མ་ངོ་མཚར་ཆེ། །
མར་ཕྱུར་བལ་སོགས་རིན་ཆེན་བང་མཛོད་གཏེར། །
མངལ་དུ་ཁུར་བའི་བསིལ་ལྡན་ཁ་བ་ཅན། །
སྙན་པའི་གྲགས་པ་སྟོང་གསུམ་འཇིག་རྟེན་ཁྱོན། །
རིས་མེད་འཕུར་བའི་ངོ་མཚར་དཔལ་ལ་ལྟོས། ། །
སྲིད་པའི་སྒྲོན་མེ་སྔོ་བསངས་མཁའ་རུ་རྩེན། །
མཚར་སྡུག་པད་མ་སྐྱེད་མོས་ཚལ་དུ་རྩེན། །
རྐང་དྲུག་ཆུ་སྐྱེས་འདབ་མའི་མཐའ་རུ་རྩེན། །
བསིལ་འབངས་ཕྱུག་འགྱུར་དགའ་བདེའི་དཔལ་ལ་རྩེན། །
གངས་ཅན་ལོ་འདབ་རབ་རྒྱས་ལྗོན་པའི་རྩེར། །
སྲིད་འབྱོར་མདངས་ལྡན་འབྲས་བཟང་སྨིན་ལེགས་འདིས། །
ཀུན་དགུའི་དཔལ་གྱི་དགའ་སྟོན་སྐྱེད་བྱེད་པས། །
དྲི་ཟའི་སྒེག་མོ་རྣམས་ཀྱང་ལྟད་མོར་བྱོན། །
མ་སྨད་སྲིད་ཇུས་ཡན་ལག་བརྒྱད་ལྡན་ཆབ། །
རྨད་བྱུང་ཏང་གི་གངས་རིའི་དངུལ་སྒོ་ལས། །
586



འོངས་པའི་དྭངས་གཙང་དལ་འགྲོའི་མཛའ་ན་མོས། །
བོད་ལྗོངས་དགའ་སྟོན་གསར་བའི་དཔལ་ལ་བཀོད། །
ལང་ཚོ་དར་ལ་བབས་པའི་ལུས་ཕྲ་མས། །
རྒྱང་གླུ་བདེ་བར་འཐེན་པའི་དབྱངས་སྙན་ཀྱིས། །
ལྷ་ཡུལ་མཛེས་མའི་ཁེངས་པ་འཕྲོག་བཞིན་དུ། །
བདུད་རྩི་བཏེགས་ཏེ་མི་རིགས་སྲིད་ཇུས་བསྟོད། །
ལྷང་ལྷང་རྒྱུད་མངས་སྒྲ་ཡི་དབྱངས་ལྷང་ལྷང༌། །
ལྷང་ལྷང་གླིང་བུ་རོལ་མོའི་སྒྲ་ལྷང་ལྷང་། །
ལྷང་ལྷང་སྐྱེ་རྒུའི་སྤྲོ་གླུ་སྙན་ལྷང་ལྷང་། །
ལྷང་ལྷང་སྲིད་ཇུས་བསྟོད་ཚིག་གསལ་ལྷང་ལྷང་། །
བཀྲ་ཤིས་རྟེན་འབྲེལ་ལེགས་པའི་འཛུམ་མདངས་ཀྱིས། །
བཀྲ་ཤིས་བསྟོད་ཚིག་ཐོས་འཛིན་བདུད་རྩིའི་དཔལ། །
བཀྲ་ཤིས་སྙན་འཇེབས་གླུ་རུ་ཉེར་དྲངས་ནས། །
བཀྲ་ཤིས་གངས་ཅན་དགེ་མཚན་དཔལ་ལ་བསྔགས །
སྙན་སྙན་ཁུ་བྱུག་མདངས་ཀྱང་ཟིལ་གནོན་ཞིང་། །
སྙན་སྙན་ཐོས་འཛིན་བཅུད་དུ་འགྱུར་བ་ཡི། །
སྙན་སྙན་གླུ་མིན་རང་བློར་གང་ཤར་ཙམ། །
སྨྲས་པའི་གཏམ་འདི་བློ་ལྡན་དགྱེས་ཕྱིར་སྤེལ། །
587



སྤྲིན་དཀར།
ནམ་མཁའ་ཡར་ལ་གཟིགས་དང་། །
སྤྲིན་དཀར་འཇའ་རིས་གཤིབ་གཤིབ། །
ས་ལ་བབས་པའི་སྦྲང་ཆར། །
དྲན་པ་སློང་བྱེད་ཡིན་པ། །
གཡང་གི་སྤྲིན་དཀར་ཕུང་ངོ༌། །
ཐག་རིང་ཕྱོགས་ལ་འཕུར་དུས། །
སྔོན་དུས་ས་མཐར་འཁྱམ་པའི། །
ཉམ་ཐག་བོད་མི་དྲན་བྱུང༌། །
སྤྲིན་དཀར་ལྷ་རྫས་འདྲ་བོ། །
ཁྱོད་ལ་རྫུ་འཕྲུལ་ཡོད་ན། །
ང་ཡི་སེམས་པར་སྤྲུལ་ནས། །
ཐག་རིང་ཕྱོགས་ལ་འཕུར་རོགས། །
རབ་དཀར་གངས་ཀྱི་རི་བོར། །
ཕྱི་ཕྱིར་ཆགས་པའི་བོད་མིར། །
588



ཁྱིམ་མི་བདེ་བའི་ཁུལ་གྱིས། །
འཚོ་ཞེས་གསུང་རོགས་མཛོད་ཅིག །
སྐྱིད་པའི་དུས་ཆེན་བསླེབས་ཤིང་། །
ཞིམ་མངར་བཟའ་བཏུང་ཡོད་དུས། །
ཁྱོད་ཚོ་དྲན་པའི་མིག་ཆུ། །
བཞུར་ཞེས་གསུང་རོགས་མཛོད་ཅིག །
ཁྱད་པར་ལྷོ་བཞུད་སྤྲིན་དཀར། །
མཐོང་ཚེ་ཁྱོད་ཚོ་དྲན་པ། ། །
འགོག་མེད་མཁའ་ལ་འཕྱུར་བའི། །
རྒྱ་མཚོའི་རླབས་དང་འདྲ་བྱུང་། །
མ་བྲིས་རི་མོ་མཛེས་པ། །
རྒྱ་སྟག་ངར་མའི་ཐིག་ལེ། །
བྲིས་ནས་འགྱུར་བ་མེད་པ། །
ངེད་ཅག་བར་གྱི་བརྩེ་དུང་། །
བལྟས་ན་མཐོང་ས་འདུག་ཀྱང་། །
རི་བོ་ཆེན་པོས་བཀག་ཡོད། །
སོང་ན་སླེབས་ས་ཡོད་ཀྱང་། །
འགྲོ་བའི་ཁོམ་པ་མི་འདུག །
སྒོམ་པ་བྱུང་བའི་དུས་སུ། །
589



ཆུ་ཐིགས་གཅིག་གིས་ཕན་བཞིན། །
ཐག་རིང་གཉེན་ཚན་དྲན་དུས། །
སྤྲིན་དཀར་ཕོ་ཉར་བསྡུས་བྱུང༌། །
གཡང་གི་སྤྲིན་དཀར་ཕུང་བོ། །
ཐག་རིང་ཕྱོགས་ཀྱི་བོད་མི། །
གར་འགྲོ་གར་འདུག་ས་ལ། །
གྲིབ་བསིལ་འགུགས་རོགས་གནང་དང༌། །
དགུང་གི་ཉི་མ་སེར་བོ། །
ཐག་རིང་ཕྱོགས་ཀྱི་བོད་མི། །
གར་འགྲོ་གར་འདུག་ས་ལ། །
དྲོད་སྐྱིད་སྟེར་རོགས་གནང་དང༌། །
བཅོ་ལྔའི་དུང་ཟླ་དཀར་པོ། །
ཐག་རིང་ཕྱོགས་ཀྱི་བོད་མི། །
གར་འགྲོ་གར་འདུག་ས་ལ། །
མུན་པ་སེལ་རོགས་གནང་དང༌། །
ཡན་ལག་བརྒྱད་ལྡན་ཆུ་བོ། །
ཐག་རིང་ཕྱོགས་ཀྱི་བོད་མི། །
གར་འགྲོ་གར་འདུག་ས་ལ། །
སྐོམ་པ་སེལ་རོགས་གནང་དང༌། །
590



དཀར་ཕྱོགས་སྐྱོང་བའི་སྲུང་མ། །
ཐག་རིང་ཕྱོགས་ཀྱི་བོད་མི། །
གར་འགྲོ་གར་འདུག་ས་ལ། །
ཐུགས་རྗེའི་སྤྱན་གྱིས་གཟིགས་ཤིག །
བོད་མི་འགལ་མེད་མཐུན་ཞིང་། །
ཐུན་མོང་དམིགས་ཡུལ་ཡོད་ན། །
ནམ་ཞིག་མཉམ་དུ་འཛོམས་པའི། །
བསྐལ་བ་བཟང་བོ་སླེབས་ཡོང་། །
རྒྱལ་ཁའི་རྩ་བ་མཐུན་སྒྲིལ། །
སྟོབས་ཀྱི་འབྱུང་ཁུངས་མཐུན་སྒྲིལ། །
བོད་མི་ནང་མཐུན་བྱུང་ན། །
བསམ་དོན་ཡིད་བཞིན་འགྲུབ་ཡོང་། །
ས་མཐོར་འཁྱམ་པའི་སྐྱོ་བ། །
སེམས་ཀྱིས་བཟོད་བསྲན་དཀའ་བས། །
ནམ་ཞིག་འུ་ཅག་མཉམ་དུ། །
འཛོམས་པའི་སྨོན་ལམ་འདེབས་སོ། །
གཡང་གི་སྤྲིན་དཀར་ཕུང་བོ །
ཁྱོད་ཀྱིས་ང་ཡི་སྨོན་ལམ། །
ཐག་རིང་ཕྱོགས་ལ་ཁྱེར་ནས། །
བོད་མི་རྣམས་ལ་འབུལ་རོགས། །
591



བོད་ཀྱི་གངས་རི་མཐོ་ཡང་། །
མི་རྣམས་མགོ་འཕང་དམའ་བས། །
ཕན་ཚུན་མཇལ་བའི་སྐལ་བ། །
རིན་ཆེན་གསེར་ལས་དཀོན་པ། །
ཁྱོད་རྣམས་རི་བོའི་ཕ་རོལ། །
ངེད་ཅག་རི་བོའི་ཚུར་རོལ། །
ཕན་ཚུན་མཇལ་སྐུལ་མེད་ཀྱང་། །
སྤྲིན་དཀར་ཕོ་ཉར་བཏང་ཆོག །
སྤྲིན་དཀར་ཕར་འགྲོ་ཞིག་ལ། །
བདག་གིས་ངག་འཕྲིན་བསྐུར་ཡོད། །
སྤྲིན་དཀར་ཚུར་ཡོང་ཞིག་ལ། །
འཕྲིན་ལན་བསྐུར་ནས་ཕེབས་ཤོག །
མཚན་མོར་ཟླ་བ་ཤར་དུས། །
ཁྱོད་ཚོ་དྲན་བཞིན་བསྡད་ཡོད། །
ཞོགས་པར་ཉི་གཞོན་ཤར་དུས། །
སྤྲིན་དཀར་ཕེབས་པར་སྒུག་ཡོད། །
592



མཆོད་མེ།
མཆོད་མེ་སྦར་བྱུང་།
འོད་ཟེར་གྱི་ཟེགས་མ་ཕྱོགས་བཞིའི་གནས་སུ་ཐོར།
མཆོད་མེ་སྦར་བྱུང༌། །
འོད་སྣང་རིམ་བཞིན་ཇེ་གསལ་ནས་ཇེ་གསལ་དུ་གྱུར།
སླར་ཡང་འོད་སྣང་ཇེ་ཆུང་ནས་ཇེ་ཆུང་དུ་གྱུར།
དེ་ནི་ཁྱོད་ཤི་ང་གསོན་གྱི་འཐབ་རྩོད་བྱེད་པ་དང་མཚུངས་ཤིང༌།
བཟོ་བཀོད་ལེགས་པའི་དགོན་པའི་མདུན་ས་རུ་གཡོ་བཞིན་མཆིས།
དེ་ནི་བཅུ་བའི་ལྔ་མཆོད་ལ་འགྲོ་བའི་དད་ལྡན་རྣམས་ཀྱི་མཆོད་མེ་རེད།
དད་ལྡན་དག་གི་ལག་པ་གཉིས་ཀྱིས་དེ་ལ་རེག་པ་ན། །
ཟད་པ་མེད་པའི་དྲོད་སྐྱིད་ཀྱི་ཚོར་བ་ཞིག་སྟེར།
དེ་ནི་རྩ་ལམ་དུ་རྒྱུགས་པའི་ཚེ་སྲོག་གི་སྐྱིད་སྣང་ཞིག་ཡིན་པས།
ནུབ་པའི་གོ་སྐབས་ཤིག་ག་ལ་སྲིད།
དད་ལྡན་རྣམས་ཀྱིས་མཆོད་མེ་འབར་བའི་སག་སྒྲ་ཐོས་པ་ན།
བྱམས་སེམས་ཀྱི་རྒྱུད་མངས་རང་བཞིན་གྱིས་འཁྲོལ་བའི་དབྱངས་སྙན་
དེས།
རེ་སྨོན་དང་དད་པ་དག་གིས་ཟིན་པའི་གོ་སྐབས་མི་སྤྲོད་པའི་རང་དབང་
ག་ལ་སྲིད།
593



བཅུ་བའི་ལྔ་མཆོད་ ལ་འགྲོ་ བའི་ དད་ལྡན་རྣམས་ཀྱི་ལག་གི་ མཆོད་མེ་
ལགས།
ཁྱོད་ནི་དད་པ་ཅན་གྱི་མདུན་ལམ་ཡིན།
ཁྱོད་ནི་དད་པ་ཅན་གྱི་བདེ་སྐྱིད་ཡིན།
ཁྱོད་ནི་དད་པ་ཅན་གྱི་ལམ་སྟོན་སྒྲོན་མེ་ཡིན།
ཁྱོད་ནི་དད་པ་ཅན་གྱི་རེ་བ་དང་སྨོན་ལམ་ཡིན། །
ཁྱོད་ནི་དད་པ་ཅན་གྱི་སེམས་རྟེན་དང་ཕུགས་བསམ་ཡིན།
ཁྱོད་ནི་སང་ཉིན་གྱི་འཐབ་རྩོད་དང་ཞི་བདེ་ཡིན།
མཆོད་མེ་ཡ། མཆོད་མེ་
ཁྱོད་ནི་མཚན་མོའི་རྩྭ་ཐང་སྟེང་གི་མེ་ཕུང་དང་།
རྒྱལ་ཁའི་ཕྱོགས་སུ་བགྲོད་པའི་མཚོན་བྱེད་ཡིན།
དྲག་རླུང་ཤུར་ཤུར་དུ་ལྡང་བའི་མཚན་མོ་དང༌།
ཁ་བ་བུ་ཡུག་འཚུབ་པའི་ལོ་ཟླའི་ནང་།
ཁྱོད་རང་ནམ་ཡང་ནུབ་པ་མེད་ན།།
དམྱལ་ཁམས་བཅོ་བརྒྱད་དུ་འ གྲོ་སའི་ལམ་བུ་དང༌།
དག་པའི་ཞིང་ཁམས་སུ་འགྲོ་སའི་ལམ་བུ་ཡི་དབྱེ་བ་དེ། །
གངས་རིའི་ཁྲོད་ཀྱི་མི་རྣམས་ལ་གསལ་བོར་སྟོན་པར་ངེས།
594



ལེ་ལོ་ཅན་གྱི་རྨི་ལམ།
ཡུལ་འདིའི་མི་རྣམས་མཐོ་དམན་ཆེ་ཆུང་མ་ལུས་པའི། །
སྐྱིད་སྡུག་ཐམས་ཅད་རང་བཞིན་དལ་དང་བྲེལ་བ་ལས། །
རང་དབང་སོས་དལ་གནས་པ་སྐྱིད་དུ་མཐོང་ངོ་ཞེས། །
སྙམ་བཞིན་ལེ་ལོ་ཅན་དེ་མལ་དུ་ཉལ་བར་རྩོམ། །
འཇིག་རྟེན་བྱ་བའི་ལས་ཀྱང་ཟིན་པའི་སྐབས་མེད་པ། །
ནམ་མཁའི་འཇའ་ཚོན་འཛིན་ཐག་འཐེན་པའི་རྗེས་འགྲོ་ན། །
ཟིན་པ་མེད་པའི་ལས་དེ་བཞག་ནས་ཉལ་བ་ཡིས། །
ལུས་ལ་ཚོར་བ་བདེ་བའི་དཔལ་འདྲེན་སྐྱིད་པ་ལ། །
བརྩོན་པ་དང་ནི་མི་བརྩོན་སྒྲིམ་གློད་ཐམས་ཅད་ཀྱང་། །
དཔྱད་ན་ཕུགས་སུ་སྐྱོང་གཅིག་ཟིན་པ་གཏན་མེད་ཅིང༌། །
མ་ཟིན་ལྷག་མ་རྗེས་ལ་བྱ་དགོས་མ་མཆིས་པས། །
བྱ་བྱེད་བཞག་ནས་ཉལ་ན་ཨེ་མ་བདེ་བ་ལ། །
' སེམས་ཀྱིས་རབ་ཏུ་སྤྲོས་ཤིང་ལུས་ཀྱིས་བརྩོན་གྱུར་ཀྱང་། །
བྱ་བ་ལས་ཀྱི་མཐའ་ལ་འདི་ཞེས་ཐུག་པ་མེད། །
595



སོས་དལ་བག་ཡངས་ཉལ་ཡང་ཚེ་གང་འཁྱོལ་ཐུབ་བས། །
གང་བྱུང་བར་ལ་ཉལ་བ་ཨེ་མ་དགའ་བ་ལ། ། །
ད་དུང་ཉལ་དང་གཉིད་ན་ཟས་རྣམས་འཇུ་བ་དང་། །
ནད་པ་ཡིན་ཀྱང་ན་ཟུག་ཉམས་པར་འགྱུར་བ་དང༌། །
མྱ་ངན་ཅན་ཡང་སྡུག་བསྔལ་མཐའ་དག་བརྗེད་པ་སོགས། །
ཕན་ཡོན་མཐོང་ན་བདག་ཀྱང་ཉལ་་བ་བདེ་བའི་མཆོག ། །
སོས་དལ་་ལུས་ལ་གཉིད་ཀྱི་འབྱོར་བ་རྒྱས་པ་ཅན། །
རང་དབང་བག་ཡངས་ཡིད་བཞིན་ནོར་བུ་རིན་པོ་ཆེ། །
གཡོ་འགུལ་མེད་པར་ཉིན་དང་མཚན་མོར་དལ་བ་འདི། །
སྐྱིད་ཀྱི་མཆོག་གོ་སྙམ་བཞིན་སྙམ་བཞིན་གཉིད་དུ་སོང་། །
རྨི་ལམ་ནང་དུ་ལེ་ལོ་ཅན་གྱི་སྐྱེས་བུ་དེ། །
རྩྭ་དང་མེ་ཏོག་འདྲེས་པའི་ཐང་ཆེན་ཞིག་ཏུ་སླེབས། །
ཉམས་ལྡན་བུང་བའི་ཚོགས་ཀྱིས་དར་དིར་སྒྲོག་བཞིན་དུ། །
བསུ་བ་རྒྱ་ཆེར་བྱེད་པ་མཐོང་ནས་དགའ་བས་མྱོས། །
ཨེ་མ་རྩྭ་ཐང་འདི་ནི་སྐྱིད་ཉལ་རྒྱག་པའི་གནས། །
མཆོག་ཏུ་གྱུར་ཞེས་སྙམ་བཞིན་ཉལ་བར་རྩོམ་པའི་ཚེ། །
མཁའི་ནས་འབྲུག་གི་སྒྲ་དང་བསྡེབས་པའི་མི་ཞིག་གིས། །
མགོ་བོ་སྤྲིན་ནག་ཕྱི་ལ་བསྲིངས་ཏེ་འདི་སྐད་སྨྲ།
ཀྱེ་མ་ལང་ཚོ་དར་ལ་བབ་པའི་གཞོན་ནུ་ཁྱོད། །
596



དོན་ལ་རྣམ་པར་དཔྱོད་པའི་བློ་མིག་ཆེས་ཆུང་ཡང་། །
ལོག་པའི་ལམ་དུ་འཕྱན་པའི་དབང་པོ་མ་བསལ་བར། །
ཤ་ཚའི་གདམས་ངག་འདི་ལ་རྣ་བ་གཏོད་པར་འོས། །
འཇིག་རྟེན་ཁམས་འདིར་མི་ཡི་སྐྱེ་བ་བླངས་པ་ན། །
རང་ཉིད་དལ་བ་ཙམ་ཞིག་སྐྱིད་པ་མ་ལགས་ཏེ། །
རང་གི་མི་རིགས་འཇིག་པ་མེད་པའི་སྲོག་གི་ཀ །
བརྟན་པོར་འཛུགས་པའི་ལས་ལ་བརྩོན་འགྲུས་དཔེ་མེད་
མཛོད། །
གལ་ཏེ་ཁྱོད་དང་ཁྱོད་འདྲའི་བོད་རིགས་གཞོན་ནུ་ཡིས། །
མི་རིགས་དར་ཞིང་རྒུད་པར་སེམས་ཁུར་མི་བྱེད་པར། །
ཉིན་དང་མཚན་ལ་དབྱེ་བ་མེད་པར་ཉལ་བ་ན། །
མཐའ་མར་འབྲས་བུ་ཅི་ཞིག་སྨིན་པ་ཤེས་ལགས་སམ། །
གཞན་ཡང་སོས་དལ་བག་ཡངས་ཉལ་བ་སྐྱིད་ཡིན་ན། །
ནད་པ་དང་ནི་སྤྲང་བོ་རྣམས་ཀྱང་སྐྱིད་ངེས་མོད། །
འོན་ཀྱང་དེ་ལྟ་མ་ཡིན་བོད་ཀྱི་མི་རིགས་འདི། །
བདེ་བར་འགོད་པའི་ལས་ལ་བརྩོན་འགྲུས་དཔེ་མེད་མཛོད། །
གང་ལ་ཅུང་ཟད་བྲེལ་ན་འབྲས་བུ་འབྱུང་ངེས་པས། །
ཉིན་དང་མཚན་ལ་མི་དལ་ལས་རྣམས་དོན་གཉེར་ན། །
དེ་ཡིས་རང་བཞིན་བདེ་ཞིང་སྐྱིད་པའི་དཔལ་སྦྱིན་པས། །
བོད་ཀྱི་དཔལ་ཡོན་གཉིས་པོ་དར་བའི་དོན་དུ་བརྩོན། །
597



མི་ཡུལ་འདི་ཡི་རྣམ་པ་སྣ་ཚོགས་བྱ་བ་ལ། །
ཟིན་དང་མི་ཟིན་དབྱེ་བ་རྣམ་པ་གཉིས་མཆིས་ཏེ། ། །
སྤྱི་ཙམ་ལས་ལ་ཟིན་པ་མེད་ཀྱང་བྱེ་བྲག་ལས། །
སོ་སོའི་ཟིན་པ་ཡོད་པས་བརྩོད་འགྲུས་དཔེ་མེད་མཛོད། །
བདེ་བར་ཉལ་ཞིང་གཉིད་པས་བད་ཀན་འཕེལ་བ་དང༌། །
མཁྲིས་པ་རྣམ་པར་ལྡོང་ཞིང་ལྡན་འདུས་འཇུག་པ་དང༌། །
དབང་བོ་འགྲིབ་ཅིང་ཚེ་ལ་གནོད་པ་བྱེད་པ་ཡིས། །
བོད་ཡུལ་འཛུགས་སྐྲུན་བྱེད་པར་བརྩོན་འགྲུས་དཔེ་མེད་
མཛོད། །
དུས་ཀུན་ཉལ་ཞིང་གཉིད་པས་དོན་རྣམས་འཆོར་བ་དང༌། །
བག་ཟོན་མེད་པས་རྐུན་མ་འཛུལ་བར་བདེ་བ་དང་། །
ཕྱི་རོལ་རྐྱེན་གྱིས་གླགས་འཚོལ་ཉེས་པ་ཚད་མེད་པས། །
བོད་ཡུལ་བདེ་བ་བསྲུང་སླད་བརྩོན་འགྲུས་དཔེ་མེད་མཛོད། །
དེ་སྐད་སྨྲས་རྗེས་མི་དེ་སྤྲིན་གྱི་ལྡིང་ཁང་དུ། །
ཞུགས་ཚེ་གློག་དམར་རབ་ཏུ་འཁྱུག་པའི་འོད་འཕྲོ་ཞིང་། །
འབྲུག་སྒྲ་དྲག་ཏུ་བསྒྲུགས་པས་ལེ་ལོ་ཅན་གྱི་ཡིད། །
མི་བཟོད་ འཇིགས་ པ་བྱིན་ནས་ གཉིད་ ལས་ སད་ པར་ གྱུར། །
598



ཁ་ཆེམས།
ཁོ་བོའི་སྙིང་གི་ཐིག་ལེར་གྱུར་བ་ཡི། །
གྲོགས་པོར་མི་འདོད་ནད་ཀྱིས་གཟིར་བ་དང༌། །
འཆི་བདག་རྒད་པོས་ཕྱི་མར་ཁྲིད་པའི་ཚེ། །
བདག་ལ་འཐམས་ནས་སྙིང་གཏམ་འདི་སྐད་སྨྲས། །
བདག་གིས་ཆུང་བའི་དུས་ནས་རིག་གནས་སྦྱངས། །
ཉིན་མཚན་ཀུན་ཏུ་རྩོམ་པའི་ཕྱོགས་ལ་འབད། །
མི་ལུས་བླངས་པར་དོན་དང་ལྡན་པའི་ཕྱིར། །
མི་རིགས་ཕན་པའི་ལས་ལ་རྩེ་གཅིག་གཞོལ། །
སྔོན་བྱོན་མཁས་པས་མཛད་པའི་ལེགས་བཤད་དོན། །
ཇི་བཞིན་ཉམས་སུ་མྱོང་པའི་བློ་བསྐྱེད་ཀྱིས། །
ལག་སོར་འདུ་འགོད་རྩེན་པར་ཞུགས་ནའང༌། །
མི་རིགས་ཕན་པའི་ལག་རྗེས་ཤིན་ཏུ་ཆུང༌། །
དེ་ལྟ་ནའང་རིགས་མཐུན་གཞོན་ནུ་འགས། །
རིག་པའི་གནས་ལས་བློ་ཁ་ཕྱིར་ཕྱོགས་ཏེ། །
ཆོང་དང་མཛེས་མར་རོལ་ནས་དུས་འདའ་བོས། །
རང་ལ་རིན་ཐང་མེད་པར་གཏོང་བར་ཕངས། །
599



འཆི་ཁར་སྙིང་གཏམ་བརྗོད་པའི་གྲོགས་པོ་བདག །
མྱ་ངན་སྟོང་གིས་ཡིད་དབང་ཀུན་ནས་གཟིར། །
སྐྱོ་བའི་མཆི་མ་ཆར་དུ་བསྙིལ་བ་ཡང་། །
འཇིག་རྟེན་ཁམས་འདིར་སྙིང་ནས་ཞེན་པའི་རྟགས། །
གཡོ་སྒྱུའི་ལས་ལ་མ་ཞུགས་རྒྱུན་མིང་དབེན། །
མི་རིགས་གནོད་པའི་རྐང་འདྲེན་མ་གྱུར་པར། །
རང་འཁྲིའི་བྱ་བར་འབད་བཞིན་ཕྱི་མའི་ཡུལ། །
ཚས་པ་དེ་ཕྱིར་བདག་གི་སེམས་དགའ་འོ། ། །
བདག་ནི་འཆི་བའི་སྔོན་བསུ་སླེབས་ཟིན་པས། །
བལྟ་ན་ཉམས་སུ་དགའ་བའི་ཕ་ཡུལ་འདིར། །
འཚོ་བའི་རང་དབང་སྤུ་ཙམ་མེད་པའི་ཕྱིར། །
ང་ཡིས་ཁྱོད་ལ་ཚིག་གསུམ་བརྗོད་པར་བྱ། །
རིག་གནས་སློབ་པའི་ཕྱོགས་ལ་ཞེ་མེར་ཞིང༌། །
བྱིས་པ་ལས་ཀ་དང་ནི་རྫི་བོ་ལ། །
མངགས་ནས་རྨོངས་པའི་གནས་ལ་འགོད་པ་འདི། །
ཁ་བ་ཅན་གྱི་རོང་དང་འབྲོག་པའི་སྲོལ། །
སློབ་གྲྭ་ཐམས་ཅད་བདུད་ཀྱི་བཙོན་རར་སེམས། །
ཚན་རིག་མ་ལུས་སྙིགས་དུས་ཆོ་འཕྲུལ་སྙམ། ། །
གསར་བ་མཐའ་དག་ངན་པར་མཐོང་བའང་། །
60f]



ཁ་བ་ཅན་གྱི་རོང་དང་འབྲོག་པའི་སྲོལ། །
དེ་རྣམས་རང་རིགས་ཉམས་པའི་རྒྱུ་ཡིན་ཞིང་། །
གཞན་རིགས་ཁོང་དགོད་འཆོར་བའི་གནས་ཡིན་པས། །
ལ་འུར་སྲོལ་ངན་དུག་གི་སྡོང་བོ་འདི། །
གཅོད་པའི་སྟ་རེ་ཁྱོད་ཀྱིས་འཛིན་པར་འཚལ། །
རང་རེའི་བོད་འདི་རྗེས་ལུས་ཐེབས་པ་ནི། །
ཚན་རིག་རིག་གནས་མེད་པའི་རྐྱེན་གྱིས་ཡིན། །
རྗེས་ལུས་རྣམ་པ་བསྒྱུར་བར་འདོད་ན་ནི། །
ཚན་རིག་རིག་གནས་སྤེལ་བའི་ཐབས་ལ་གཞོལ། །
དེ་ཕྱིར་བོད་ཀྱི་རོང་འབྲོག་ས་ཁུལ་དུ། །
སློབ་གྲྭ་ཆེ་འབྲིང་ཆུང་གསུམ་མང་བཙུགས་ཏེ། །
རིག་གནས་ཁྱབ་གདལ་གཏོང་བའི་བགྱི་བ་ལ། །
ཆེ་ཆུང་ཀུན་གྱིས་འབད་པ་གཅེས་སུ་ཟུངས། །
གཞན་ཡང་མཁས་པའི་མཚན་སྙན་འཛིན་པ་ཚོས། །
སྙན་ཚིག་ཁོ་ན་རྩོམ་བཞིན་མི་སྡོད་པར། ། །
བོད་ཀྱི་བཅུ་ཕྲག་རིག་པའི་གནས་ཀུན་ལ། །
དཔྱོད་པའི་གཡུལ་དུ་འཇིགས་པ་མེད་པར་ཞུགས། །
བོད་ཀྱི་རིན་ཐང་གཞལ་དཀའི་རིག་གནས་ལ། །
དཔྱོད་པའི་གོ་ཆ་ལུས་སུ་གྱོན་དང་ལྷན། །
601



ཆེད་རྩོམ་གད་རྒྱངས་ལྷང་ལྷང་སྒྲོག་པ་ཡིས། །
ཕས་རྒོལ་མིང་གི་ལྷག་མར་བྱེད་ལ་བརྩོན། །
གཞོན་དུས་ཤེས་བྱ་རིག་པའི་གནས་ཀུན་ལ། །
ལྷོད་མེད་བརྩོན་པས་བསླབས་པ་མ་ཡིན་ན། །
མི་རིགས་སྔོན་ཐོན་ཁྲི་ལ་འགོད་པའི་ཕྱོགས། །
བྱས་རྗེས་འཇོག་པར་མི་ནུས་བདག་གི་གྲོགས། །
རང་རེའི་བོད་ཀྱི་རྗེས་ལུས་ལེགས་བསྒྱུར་བའི། །
བྱེད་པོ་རིག་གནས་ཚན་རིག་སྤུན་ཟུང་ཡིན། །
དེ་ཕྱིར་རང་རེའི་བོད་ཀྱི་མདུན་ལམ་ཡང་། །
ཚན་རིག་རིག་གནས་ཟུང་གིས་སྟོན་པར་ངེས། །
བོད་ཀྱི་རིགས་སུ་གྱུར་བའི་ལུས་ཅན་ཀུན། །
ཕྱོགས་ལྷུང་ང་རྒྱལ་ཕྲག་དོག་རབ་རྒོད་ཅིང་། །
རང་རིགས་རང་མིར་སྡང་བ་འདི་དག་ནི། ། །
རང་རིགས་ཉམས་པའི་རྒྱུ་ཡིན་སྤོང་བར་མཛོད། །
ཕྱི་ཡི་རྒྱལ་ཁ་ཆེན་པོ་མི་རྩོད་པར། །
ནང་གི་གྱོད་ཁ་ཆུང་ངུ་རྩོད་པ་ལ། །
བོད་པ་རྣམས་ནི་ཆེས་ཆེར་དགའ་ན་ཡང་། །
རང་རིགས་ཉམས་པའི་རྒྱུ་ཡིན་སྤོང་བར་མཛོད། །
རང་ལ་ཁེ་བཟང་ཕྲན་བུ་ཐོབ་པའི་ཆེད། །
62



མི་རིགས་ཞབས་འདྲེན་བྱེད་པའི་གོལ་ལམ་དུ། །
གོམ་པ་འགོད་པའི་མི་ཡང་སྲིད་མོད་ཀྱང༌། །
རང་ལ་ཕན་ཐོགས་མེད་པས་སྤོང་བར་མཛོད། །
དེ་དང་དེ་ལྟའི་སྐད་ཆ་མང་བཤད་ཀྱང་། །
སྙིང་བོར་འབབ་པ་རང་གི་མི་རིགས་འདི། །
སྔར་ལས་དར་ཞིང་རྒྱས་པར་གཏོང་བ་ལ། །
ནུས་ཤུགས་འདོན་པར་སྐུལ་མའི་བརྡ་འདི་བཏང༌། །
དེ་འདྲའི་སྙིང་གཏམ་མ་ལུས་བརྗོད་ཚར་རྗེས། །
གྲོགས་པོའི་མིག་གཉིས་དལ་བུས་ཟུམ་པར་གྱུར། །
ལུས་ཀྱི་རྣམ་ཤེས་འཕུར་ལྡིང་གར་སྒྱུར་བཞིན། །
དག་པའི་ཞིང་གི་ཡུལ་དུ་གཤེགས་པ་མཐོང་། །
དེ་ཚེ་བདག་གིས་ལག་པས་བྲང་རྡུང་བཞིན། །
ཀྱེ་ཧོ་ཀྱེ་ཧོ་མིག་རྒྱང་རིང་པའི་གྲོགས། །
མི་རིགས་སྤེལ་བའི་རྒྱན་དུ་མི་བཞུགས་པར། །
ཕྱི་མར་གཤེགས་ནས་ཅི་བྱ་ཟེར་བཞིན་ངུས། །
བདག་གི་བཞིན་རས་མཆི་མས་བརླན་པའི་མོད། །
ད་དུང་ཁྱོད་འདྲའི་གཞོན་ནུ་བགྲང་དཀའ་བ། །
ཁ་བའི་ལྗོངས་ཀྱི་ནོར་འཛིན་དཔལ་མོའི་གཞིར། །
མེ་ཏོག་ཇི་བཞིན་བཀྲ་བར་རེ་ལྟོས་བྱེད། །
603



དྲན།
ལྷོ་ཡི་ཕྱོགས་ཀྱི་སྔོ་བསངས་ཀྱི་མཁའ་ལ། །
ཡིད་འོང་ལྟ་ན་སྡུག་པ་ཡི་སྤྲིན་དཀར། །
གྱེན་དུ་འཕྱུར་བའི་རྩེ་དགའ་ལ་ཆས་ཁྱོད། །
མཛའ་མོ་དྲན་ང་འི་གསལ་འདེབས་ནི་མིན་ནམ། །
འདི་ནས་མཐོང་བ་ཆུ་འཛིན་གྱི་འོག་རོལ། །
རྩེ་ཁོག་སྨན་ལྗོངས་སྐྱིད་པའི་ཡུལ་མཆིས་ལ། །
དེ་ཉིད་ཡིད་ལ་རི་མོ་ནི་བྲིས་ཀྱང་། །
ཡུན་རིང་སྡོད་པའི་གོ་སྐབས་ནི་མ་ཐོབ། །
ལྷག་པར་སྙིང་གི་དཔྱིད་འགྱུར་གྱི་མཛའ་མོ། །
ཉིན་མཚན་འབྲལ་མེད་བསྟེན་པ་ནི་འོས་ཀྱང༌། །
ཤུལ་དུ་བོར་ནས་གྲོང་ཁྱེར་འདིར་འཁྱམས་པ། །
སྐལ་དམན་བདག་གི་ལས་དབང་ལ་གཟིགས་ཤིག །
ལྷོ་ཡི་འཆི་མེད་རྫིང་རིང་གི་ཕྱོགས་ནས། །
ཡིད་འོང་འདབ་ཆགས་ཁྱོ་ཤུག་ཟུང་འཕུར་འོངས། །
6004



མགྲིན་ལས་སྙན་འགྱུར་བཀྱེ་བ་ཡི་གླུ་དེས། །
ང་ལ་བདེ་ཞེས་འདྲི་བ་དང་མཚུངས་སོ། །
ཀ་ཡེ་རྩེལ་ལྡན་འདབ་ཆགས་ཀྱི་ཁྱོ་ཤུག །
རེབ་གོང་ཤོག་ཀ་བཅུ་གཉིས་ཀྱི་ནང་ཚན། །
སྐབས་གསུམ་ས་ལ་འཕོས་པ་དང་འདྲ་བའི་། །
རྩེ་ལྗོངས་སྐྱིད་པའི་དགའ་ཚལ་ནས་འོངས་སམ། །
སྒྲོ་ལྡན་ཁྱོད་གཉིས་འཕུར་ལྡིང་ལ་ཕྱོགས་པ། །
བཅུ་དྲུག་ལང་ཚོའི་ཆ་ཤས་རབ་རྫོགས་པའི། །
ལུས་ཕྲ་མ་ཁྱོད་གསར་སྐྱེས་ཀྱི་མེ་ཏོག །
མ་མཐོང་སྐྱོ་ཤས་སློང་བྱེད་ཅིག་མིན་ནམ། །
པེ་ཅིན་གྲོང་དུ་ཡིག་བསྒྱུར་ལ་བརྩོན་བཞིན། །
ཡིད་འོང་དགའ་མའི་བཞིན་རས་ཀྱི་ཟླ་གཟུགས། །
ཡིད་ཀྱི་ཆུ་གཏེར་འགོག་མེད་དུ་འཆར་བཞིན། །
སྡུག་བསྔལ་རྩུབ་མོའི་གཙང་རོང་དུ་ལྷུངས་སོ། །
ཀྱེ་མ་མཛའ་མེད་གཅིག་པུ་རུ་ལུས་པའི། །
ན་ཆུང་དྲན་པའི་མྱ་ངན་ནི་མ་བཟོད། །
སྙིང་རླུང་སྟོད་ལ་འཚང་བ་ཡི་བདག་ཡིད། །
འདུ་ཤེས་བླུན་པའི་གཉིས་སྐྱེས་ལ་དུངས་སོ། །
སྒེག་ཆོས་རྨད་དུ་བྱུང་བ་ཡི་མཛའ་མོ། །
605



ལྷན་ཅིག་སྤྱོད་པའི་སྐལ་བ་ཡིས་ཕོངས་རྗེས། །
ཐུན་གཅིག་མཚན་མོ་ལོ་གཅིག་གི་འ དུ་ཤེས། །
སྐྱེས་པའི་གདུང་བ་མི་བཟད་པ་མྱོང་ངོ། །
ལྟོས་དང་ཤ་བྲི་ཟོ་མདོག་ནི་ཉམས་ཤིང་། །
བ་སྤུའི་ཚོགས་ལངས་དཀྱུས་རིང་གི་སྤུན་ཟུང་། །
དོང་དུ་ལྷུང་བའི་བདག་ལུས་དེ་མཐོང་ན། །
མི་དགའ་སྐལ་བ་ངན་པ་རུ་གྱུར་ཏོ། ། །
ཡུན་རིང་མ་མཐོང་མཛའ་མོ་ཁྱོད་དྲན་ནས། །
དུས་པ་འི་མིག་འབུར་མཐོ་བ་དང་ལྡན་པའི། །
འདྲེན་བྱེད་དབང་བོ་གཡོ་བ་ནི་མེད་པར། །
ཕྱོགས་ཀུན་ཧད་ཀྱིས་ལྟ་བཞིན་དུ་ལུས་སོ། །
འདབ་ཆགས་ཐུང་གཅིག་བརྩེ་བ་ཡིས་འ གྲོགས་ཤིང་། །
རབ་དགའི་འཕུར་ལྡིང་རྩེན་པ་ནི་མཐོང་བས། །
མཛའ་མོ་དྲན་དྲུག་རྣམ་ཤེས་ཀྱང་བོར་བའི། །
ལུས་ནི་བཅད་པའི་ཤིང་སྡོང་བཞིན་འགྱེལ་ལོ། །
རེ་ཞིག་འདས་ནས་བརྒྱལ་བ་ལས་སད་ཚེ། །
བཟོད་མེད་མྱ་ངན་གདུང་བ་ཡི་ཤུགས་ནི།།
འགོག་མེད་མཆི་མས་བཞིན་རས་ལ་ཁེབས་ཤིང༌། །
ཁྱོད་མིང་བཟླས་བརྗོད་མགྲིན་པ་ཡང་འཛེར་རོ། །
606



ཀྱེ་མ་བརྩེ་ལྡན་ན་ཆུང་གི་མཛའ་མོ། །
ཚེ་འདིར་ལྷན་ཅིག་སྤྱོད་སྐལ་གྱིས་ཕོངས་ཀྱང༌། །
འཇིག་རྟེན་གཞན་དུ་རྩེ་དགའ་རུ་སྤྱོད་པའི། །
སྐལ་བཟང་ཉམས་སུ་མྱོང་བ་རུ་གྱུར་ཅིག །
607



ཤུགས་རིང༌།
གླིང་འདི་ཡི་རྒྱལ་ཁབ་སྟོབས་ལྡན་རྣམས་ཀྱིས། །
སྟོབས་ཆུང་བ་རྣམས་ལ་བཙན་འཛུལ་བྱས་ཏེ། །
འབངས་ཤི་གསོན་གཉིས་ཀྱི་བར་དུ་སྐྱེལ་དུས། །
སེམས་སྡུག་པའི་ཤུགས་རིང་དབང་མེད་ཤོར་སོང་། །
གླིང་འདི་ཡི་མི་རིགས་གཡོ་ཅན་རྣམས་ཀྱིས། །
གཞུང་དྲང་གི་རིགས་གཞན་དབང་འོག་བཅུག་སྟེ། །
གཏེར་ཤུལ་བཞག་རྒྱུ་ནོར་འཕྲོག་པའི་དུས་སུ། །
སེམས་སྡུག་པའི་ཤུགས་རིང་དབང་མེད་ཤོར་སོང་། །
རང་རྒྱལ་ཁབ་དང་ནི་མི་རིགས་གཅིག་པུའི། །
འཕྲལ་ཡུན་གྱི་ཁེ་ཕན་གཉེར་བའི་སླད་དུ། །
མཚོན་རྡུལ་ཕྲན་གང་སར་འཕེན་པའི་དུས་སུ། །
སེམས་སྡུག་པའི་ཤུགས་རིང་དབང་མེད་ཤོར་སོང་། །
འཕྲུལ་ཚན་རིག་དར་ན་བཟང་ངོ་ཟེར་བཞིན། །
རྫས་འགྱུར་གྱི་དངོས་པོ་གླིང་ཀུན་སྤེལ་ནས། །
608



མི་རྣམས་ཀྱི་ལུས་ཕུང་བདེ་ཐང་འཇོམས་དུས། །
སེམས་སྡུག་པའི་ཤུགས་རིང་དབང་མེད་ཤོར་སོང་། །
རྡུལ་རྫས་ཀྱི་དུག་གིས་ས་བཅུད་ཉམས་ཤིང༌། །
རྫས་འགྱུར་གྱིས་སྐྱེ་དངོས་སྲོག་ཆགས་བརླགས་ཏེ། །
ཆུ་རྒྱ་མཚོ་ས་གཞིར་དུག་གིས་ཁྱབ་དུས། །
སེམས་སྡུག་པའི་ཤུགས་རིང་དབང་མེད་ཤོར་སོང༌། །
དུག་དབལ་གྱིས་ཆུ་སྲིན་ཆེ་ཆུང་ཤི་ཞིང་། །
རྒྱ་རྙི་དང་མདའ་ཡིས་སྲོག་ཆགས་བསད་ནས། །
ལོ་རེ་བཞིན་ཇེ་ཉུང་ཇེ་ཉུང་འགྲོ་དུས། །
སེམས་སྡུག་པའི་ཤུགས་རིང་དབང་མེད་ཤོར་སོང་། །
དུག་སྣ་ཚོགས་བུ་ཡུག་བཞིན་དུ་འཚུབ་ཅིང༌། །
འབྱུང་བ་ཡི་ཁམས་ཀུན་རབ་ཏུ་འཁྲུགས་ཏེ། །
མིར་ནད་རིགས་སྣ་ཚོགས་བསྐྱེད་པའི་དུས་སུ། །
སེམས་སྡུག་པའི་ཤུགས་རིང་དབང་མེད་ཤོར་སོང་། །
ཁྲིམས་བཙན་པོའི་ཚབ་ཏུ་དབང་ཤེད་སྤྱོད་ཅིང་། །
བདེན་གནས་ལུགས་ཚབ་ཏུ་གསོབ་ཟོག་བཀོལ་ནས། །
མི་རྣམས་ལ་མགོ་གཡོག་མགོ་བསྐོར་གཏོང་དུས། ། །
སེམས་སྡུག་པའི་ཤུགས་རིང་དབང་མེད་ཤོར་སོང་། །
མ་སེམས་ཅན་བསོད་ནམས་ཟད་པའི་རྟགས་སུ། ། །
609



འཕྲུལ་ཚན་རིག་སྔར་ལས་ཇེ་དར་ཇེ་དར། །
མཚོན་རྡུལ་ཕྲན་ཇེ་མང་ཇེ་མང་འགྲོ་དུས། །
སེམས་སྡུག་པའི་ཤུགས་རིང་དབང་མེད་ཤོར་སོང༌། །
མ་སེམས་ཅན་བསོད་ནམས་ཟད་པའི་རྟགས་སུ། །
ནེའུ་གསིང་ཡང་བྱེ་མའི་ཐང་དུ་གྱུར་ཞིང་། །
མཚོ་ཆེན་པོར་མི་གཙང་སྙིགས་ཀྱིས་ཁྱབ་དུས། །
སེམས་སྡུག་པའི་ཤུགས་རིང་དབང་མེད་ཤོར་སོང་། །
མ་སེམས་ཅན་བསོད་ནམས་ཟད་པའི་རྟགས་སུ། །
ཆུ་གཙང་མོའི་འབྱུང་ཁུངས་རྩ་ནས་ཆད་ཅིང༌། །
ཤིང་ནགས་ཚལ་སྲོག་ཆགས་རྩ་མེད་འགྲོ་དུས། །
སེམས་སྡུག་པའི་ཤུགས་རིང་དབང་མེད་ཤོར་སོང་། །
མི་རྣམས་ཀྱི་བསོད་ནམས་ཟད་པའི་རྟགས་སུ། །
བདེན་གནས་ལུགས་མི་བྲིན་ངོ་ཐང་བྲིན་ཞིང༌། །
ལས་རྒྱུ་འབྲས་མི་བྲིན་ཕྱོགས་ལྷུང་བྲིན་དུས། །
སེམས་སྡུག་པའི་ཤུགས་རིང་དབང་མེད་ཤོར་སོང་། །
བདེན་སྤེལ་ལོ་ཟེར་བཞིན་རྫུན་ཁ་སྐྱོར་ཞིང༌། །
བཟང་སྤེལ་ལོ་ཟེར་བཞིན་གནོད་ཁུངས་བསྐྱེད་ནས། །
གླིང་འདི་ཡི་མི་རྣམས་སྡུག་ལ་སྦྱོར་དུས། །
སེམས་སྡུག་པའི་ཤུགས་རིང་དབང་མེད་ཤོར་སོང༌། །
6f]



གླིང་འདི་རུ་འཁྲུག་ཆེན་འཁྲུག་ཆུང་ལངས་ཏེ། །
མི་མང་པོ་ལྟོ་གོས་གཉིས་མེད་གྱུར་ཞིང་། ། །
ཡུལ་གཞན་དུ་ངེས་མེད་འཁྱར་བའི་དུས་སུ། །
སེམས་སྡུག་པའི་ཤུགས་རིང་དབང་མེད་ཤོར་སོང་། །
ཨ་ཧོ་ཧོ་ལྟོས་དང་འཛམ་བུའི་གླིང་འདིའི། །
རྡུལ་རྫས་དང་རྫས་འགྱུར་སྙིགས་མའི་ཕུང་བོས། །
ས་རྩི་ཤིང་རི་ཆུ་བརླག་པ་མཐོང་ངམ། །
མཐོང་ཡོད་ན་སེམས་ལ་ཅི་ཞིག་འཆར་རམ། །
སྔར་ལྷ་ཡི་དགའ་ཚལ་ལྟ་བུའི་གླིང་འདི། །
དུས་དེང་སང་སྙིགས་མའི་གཏེར་དུ་གྱུར་ནས། །
མིའི་འགྲོ་བ་ཤི་ལམ་འཇུག་པ་མཐོང་ངམ། །
མཐོང་ཡོད་ན་སེམས་ལ་ཅི་ཞིག་འཆར་རེམ། །
ཧམ་སེམས་ལ་ཚོད་འཛིན་ཅུང་ཙམ་མེད་པར། །
གཞན་དབང་འོག་འཇུག་ཆེད་སྡེ་གཟར་བསླངས་ཏེ། །
སའི་གོ་ལ་བཙོན་རར་བསྒྱུར་པ་མཐོང་ངམ། །
མཐོང་ཡོད་ན་སེམས་ལ་ཅི་ཞིག་འཆར་རོམ། །
མི་བདག་མེད་རི་དྭགས་བཞིན་དུ་འཁྱམ་ཞིང་། །
ཁྱིམ་བདག་མེད་གྱང་ཆག་གནམ་ལ་བསྐོར་ཏེ། །
མུག་སྐོམ་གྱིས་ཤི་བའི་བེམ་པོ་མཐོང་ངམ། །
མཐོང་ཡོད་ན་སེམས་ལ་ཅི་ཞིག་འཆར་རམ། །
611



དངུལ་སྒོར་མོས་རྫུན་ཁ་བདེན་ལ་བསྒྱུར་ཞིང་། །
ངན་གཡོ་སྒྱུས་དབང་ཤེད་ཕྱོགས་བཅུར་བསྐྱེད་དེ། །
དངུལ་ཧམ་སེམས་གཉིས་ཀ་བརྗེ་བ་མཐོང་ངམ། །
མཐོང་ཡོད་ན་སེམས་ལ་ཅི་ཞིག་འཆར་རམ། །
དགུང་ཉི་མའི་འཁོར་གཏོགས་ས་ཡི་གོ་ལ། །
གླིང་འདི་ཡི་འགྲོ་བ་མི་ཡི་ཁྱིམ་ཚང་། །
ཁྱིམ་གཅིག་གི་མི་རྣམས་འཐབ་ཅིང་རྩོད་པ། །
སྐྱིད་རླུང་ལ་བསྐུར་བའི་གཞི་མ་ཡིན་ནོ། །
དགྲ་ཕར་འདུལ་རང་ལ་རྒྱལ་ཁ་ཐོབ་སླད། །
རྡུལ་ཕྲན་གྱི་མཚོན་ཆ་འཛེམ་མེད་བཟོས་ཏེ། །
སའི་གོ་ལ་འཇིག་པར་ཆ་རྐྱེན་བསྐྲུན་པ། །
མིའི་འགྲོ་བ་བརླག་པའི་གཞི་མ་ཡིན་ནོ། །
དགྲ་བདུད་ཀྱི་ཡོ་བྱད་རྡུལ་ཕྲན་མཚོན་ཆ། །
གནོད་བྱད་ཀྱི་ཡོ་བྱད་རྫས་འགྱུར་དངོས་པོ། །
འདི་དག་གིས་འགྲོ་བ་མི་ལ་གནོད་པ། །
དུག་ངར་མའི་རྒྱ་མཚོར་འཕངས་པ་འདྲའོ། །
ཟས་མེད་ཀྱང་རྡུལ་ཕྲན་མཚོན་ཆ་མི་དགོས། །
གོས་མེད་ཀྱང་རྫས་འགྱུར་དངོས་པོ་མི་དགོས། །
སྐྱིད་མེད་ཀྱང་འཐབ་རྩོད་འཁྲུག་ཟིང་མི་དགོས། །
612



སའི་གོ་ལ་སྲུང་བའི་དུས་སུ་སླེབས་འདུག །
སྐྱོང་ཤེས་ན་འཛམ་གླིང་དག་པའི་ཞིང་ཁམས། །
སྤྱོད་ཤེས་ན་ས་ཆུ་ལྟོ་གོས་བང་མཛོད། །
དོན་གོ་ན་མི་རྣམས་སྤུན་ཟླ་ཡིན་པས། །
སྤུན་ཆེ་ཆུང་འཚོ་བའི་གླིང་འདིར་སྲུངས་ཤིག །
613



བརྩེ་དུང་དང་སྲོལ་རྙིང་།
གཅིག
མཁའ་ལ་རྒྱུ་སྐར་བཀྲ་ཞིང༌། །
ཟླ་བའི་བཞིན་རས་ངོམ་དུས། །
ཡིད་སེམས་གཅིག་ཏུ་མཐུན་པའི། ། །
དགའ་རོགས་ཡིད་ངོར་འཕོས་བྱུང༌། །
སྐར་མས་ཟླ་བར་འཁྱུད་ནས། །
མཁའ་ན་རྩེད་འཇོར་རོལ་ཡང་། །
བདག་ལ་རྩེད་རོགས་མེད་པར། །
ཟླ་འོད་འོག་ན་ལུས་འདུག །
ལང་ཚོ་འབར་བའི་དགའ་རོགས །
སྐྱེ་འབྲས་ཡིད་དུ་འཆོར་ན། །
མེ་ཏོག་ལྡུམ་རའི་ནང་གི །
པད་མ་ཡིན་ནམ་སྙམ་བྱུང་། །
སྙིང་དུ་སྡུག་པའི་དགའ་རོགས། །
ཁྱོད་ལ་མཇལ་འདོད་མོས་པ། །
614



བདག་གི་སེམས་པའི་གཏིང་ན། །
རྦ་རླབས་འཕྱུར་བ་འདྲ་བྱུང༌། །
གཉིས།
མེ་ཏོག་བུང་བ་གཉིས་ཀ།
སྐྱིད་པའི་རྩེད་དགར་ཞུགས་སོང༌། །
ང་དང་དགའ་རོགས་གཉིས་ཀ།
བརྩེ་བས་དམ་པོར་འཁྱུད་བྱུང་། །
སྟོད་ཀྱི་ཡར་ཀླུང་གཙང་བོ། །
བཞུར་ནས་ཟད་ཀྱི་མི་འདུག །
ང་དང་དགའ་རོགས་གཉིས་ཀའི། །
སྙིང་གཏམ་དེ་དང་འདྲ་བྱུང༌། །
བཤད་ཀྱིན་བཤད་ཀྱིན་འདྲིས་བྱུང་། །
འགྲོགས་ཀྱིན་འ གྲོགས་ཀྱིན་མཐུན་བྱུང་། །
མཐུན་པའི་སེམས་པ་དེ་ནི། །
ཆུ་དང་ཉ་མོ་འདྲ་བྱུང་། །
གསུམ།
བོད་ཀྱི་སྲོལ་རྙིང་བཞིན་དུ། །
དགའ་རོགས་ལོ་ལྔར་སོན་དུས། །
དྲིན་ཆེན་ཕ་མ་གཉིས་ཀྱིས། །
གཞན་ལ་མནའ་མར་བྱིན་ཡོད། །
615



དགའ་རོགས་ང་ལ་ཐོབ་པ། །
ལས་དང་རྒྱུ་འབྲས་མཐུན་ཀྱང་། །
གོམས་སྲོལ་རྙིང་བའི་བདུད་ཀྱིས། །
ང་ཡི་ལག་ནས་འཕྲོག་བྱུང་། །
བསམ་གྱིན་བསམ་གྱིན་ཁྲོས་ཏེ། །
གོམས་སྲོལ་རྙིང་བར་གཤེ་བྱུང༌། །
དྲན་གྱིན་དྲན་གྱིན་སྐྱོ་ནས། །
མཆི་མ་ཆར་བཞིན་བསྙིལ་བྱུང༌། །
ཕ་མའི་ཀླད་པ་རྙིང་བ། །
ནམ་དུས་བརྗེ་རྒྱུ་ཡིན་ནམ། །
གོམས་སྲོལ་རྙིང་བའི་དུག་སྡོང༌། །
ནམ་ཞིག་གཅོད་ཀྱི་ཡིན་ནམ། །
སྲོལ་རྙིང་རླུང་གི་ཕོ་ཉ། །
ནམ་ཡང་འགོག་མཁན་མེད་ན། །
མེ་ཏོག་བུང་བ་གཉིས་ཀ །
༢ ཕྲད་པའི་དབང་སྐལ་མེད་དོ༑ །
བཞི།
སྔོན་དུས་ང་དང་དགའ་རོགས། །
གླིང་གའི་ཚལ་དུ་ཞུགས་ཏེ། །
དགའ་བའི་རྩེད་འཇོར་རོལ་ནས༔ །
616



སྐྱིད་པའི་གད་མོ་བགད་བྱུང་། །
མཚན་མོར་ཡུལ་དུ་མ་བསྡད། ། །
གྲོང་གི་སྲང་ལམ་བསྐྱོད་ཚེ། ། །
གོམ་གསུམ་ཕྲ་མོའི་ཁ་ཕྱོགས། །
དགའ་རོགས་ཁྱིམ་ལ་བསྒྱུར་སོང་། །
དབྱར་དུས་མཚན་མོ་ཐུང་བས། །
མ་འགྱངས་བྱ་སྐད་བརྒྱབ་བྱུང་། །
བྲེལ་བྲེལ་འཚུབ་འཚུབ་ངང་ནས། །
མི་འགྱུར་དམ་བཅའ་བཀོད་བྱུང་། །
མེ་ཏོག་བུང་བར་སེམས་ཤོར། །
བུང་བ་མེ་ཏོག་སེམས་ཤོར། །
སེམས་ཤོར་མཐུན་པ་བྱུང་བས། །
སད་ཀྱི་མི་ཐུབ་སྙམ་བྱུང་། །
ང་རང་དགའ་རོགས་ཆགས་ནས། །
རེ་ཞིག་སྡོད་དགོས་བསམས་ཀྱང་། །
གོམས་སྲོལ་རྙིང་བའི་རླུང་གིས། །
གཙང་བོའི་ཕ་རོལ་སྤྲུགས་སོང་། །
བདག་དང་དགའ་རོགས་གཉིས་ཀ་
617



གོམས་སྲོལ་རྙིང་བར་ཁྲོས་སོང་། །
ངེད་གཉིས་མཐུན་པ་མེད་ན། །
དགྲ་རུ་འགྱུར་བ་མི་འདུག །
སྡོད་ཡུལ་མི་གཅིག་ཁ་ལ། །
གཙང་བོའི་ཕ་རོལ་ཚུར་རོལ། །
ལེ་དབར་སྟོང་གིས་ཆོད་ཀྱང༌། །
ཡིད་སེམས་གཅིག་ཏུ་འདྲེས་ཡོད། །
དགའ་རོགས་ཕྱོགས་སུ་བལྟས་ཚེ། །
རི་བོས་མཐོང་ལམ་བཀག་བྱུང༌། །
རི་བོ་ཆེན་པོ་ཁྱོད་རང་། །
དེ་འདྲའི་མཐོན་པོ་མ་གནང་། །
རང་ལ་བརྩེ་བའི་དགའ་རོགས། །
ཐག་རིང་ཡུལ་ན་ལུས་འདུག ། །
ཉིན་མཚན་ཀུན་ཏུ་དྲན་པས། །
ལུས་ཀྱི་ཤ་ཡང་བསྐམས་སོང་། །
འཇིག་རྟེན་ཁམས་ཀྱི་སྡུག་བསྔལ། །
དགའ་རོགས་བྲལ་བ་འདི་རེད། །
འདི་ལས་ལྕི་བའི་སྡུག་བསྔལ། །
མགོ་ནག་མི་ལ་མ་མཆིས། །
(18



མཚན་མོའི་རྨི་ལམ་ནང་དུ། །
ཆུང་འདྲིས་དགའ་རོགས་མཐོང་བྱུང་། །
མངོན་སུམ་ཡིན་པ་འདྲ་བས། །
ཡིད་ལ་བདེ་བ་ཐོབ་བྱུང་། །
ཞོགས་པར་གཉིད་ལས་སད་དུས། །
དགའ་རོགས་མདུན་ན་མེད་པས། །
རྨི་ལམ་ཡིན་པ་རྟོགས་ནས། །
ཡིད་ཐང་རྩ་ནས་ཆད་བྱུང༌། ། །
སྙིང་སྡུག་དྲན་པས་མ་བཟོད། །
ཡིད་ལ་གཅོང་ནད་ཐེབས་བྱུང༌། །
གསོ་དཔྱད་རྒྱལ་བོ་ཡིན་ཀྱང་། །
སེམས་ནད་བཅོས་ཐབས་མི་འདུག །
སྲོལ་རྙིང་ཕ་མའི་རིང་ལ། །
མི་བཀུར་རང་དབང་མི་འདུག །
བུ་དང་ཚ་བོའི་རིང་ལ། །
བཀུར་ཡང་དགེ་བ་ཅི་ཡོད། །
ཞོགས་པའི་སྐྱ་རེངས་ཤར་བ། །
བྱ་ལས་གཞན་གྱིས་མི་ཤེས། །
དགའ་རོགས་དྲན་པའི་སྡུག་བསྔལ། །
རང་ལས་སུ་ཡིས་ཤེས་སམ། །
619



དགའ་རོགས་དྲན་པའི་དུས་སུ། །
བྱ་ཁྱུང་ཡིན་ན་བསམ་བྱུང༌། །
གཙང་བོའི་ཕ་རོལ་འཕུར་ནས། །
སྙིང་སྡུག་མཇལ་ན་སྙམ་བྱུང༌། །
དགའ་རོགས་བརྩེ་བ་ཇི་བཞིན༑ །
དྲིན་ཆེན་ཕ་མར་བཀུར་ན། ། །
ཚེ་འདིར་རང་ལུས་བསྐྱངས་པའི། །
དྲིན་ལན་ཡོངས་རྫོགས་འཇལ་ཐུབ། །
མཁའ་རུ་འཁྲིགས་པའི་སྤྲིན་ནག །
ནམ་ཡང་མིག་གིས་མ་མཐོང༌། །
བདག་ཡིད་སྐྱོ་བའི་མུན་པ། །
ཡལ་བའི་ཉི་མ་ནམ་ཡིན། །
ཧ་ཅང་ཡིད་དུ་འོང་བའི། །
འགྲོགས་འདྲིས་ཆེ་བའི་སྙིང་སྡུག །
འུ་ཅག་འཆི་བ་མེད་པར། །
གསོན་བྲལ་བྱེད་འདིར་སྐྱོ་བ། །
དྲུག
མཁའ་ན་འཕུར་བའི་བྱ་གླག །
ལུ་གུ་གསོད་པའི་སྲིན་པོ། །
620



དེ་བཞིན་གོམས་སྲོལ་རྙིང་བ། །
བརྩེ་སེམས་གཏོར་བའི་ཐོག ་མདའ། །
ཀུན་གྱིས་ལོ་བརྒྱར་མཆོད་པའི། །
སྐྱབས་གནས་དཀོན་མཆོག་གསུམ་པོ། །
མཐུ་དང་ནུས་པ་ཡོད་ན། །
སྲོལ་རྙིང་དགྲ་བོ་སྤྲུགས་ཤིག །
དབང་ཆེན་ཨ་ཕ་ལོ་ལོ། །
དྲིན་ཆེན་ཨ་མ་ལོ་ལོ། །
གནའ་ཡི་གོམས་སྲོལ་རྙིང་བ། །
ཕངས་མེད་རྒྱུང་དུ་བོར་ཀྱེ། །
གཉེན་སྒྲིག་བཅའ་ཁྲིམས་ཅོད་པན། །
གཙུག་གི་རྒྱུན་དུ་བླངས་ཏེ། །
བུ་དང་བུ་མོའི་ཡིད་ལ། །
སྡུག་བསྔལ་གང་ཡང་མ་འཇོག །
ལོ་ན་དྲུག་ཅུ་བདུན་ཅུར། ། །
སོན་དུས་མི་རྣམས་འཆི་བས། །
ལོ་ངོ་སྟོང་གི་འཆར་གཞི། །
བཀོད་ཀྱང་ཕན་པ་མི་འདུག །
ཀྱེ་ཀྱེ་དྲིན་ཆེན་ཕ་མ། །
621



སྲོལ་རྙིང་རྒྱབ་ཏུ་བསྐྱུར་ནས། །
བུ་ཆུང་ཡིད་ཀྱི་གཅོང་ནད། །
སེལ་བའི་ལྷ་རྗེ་མཛོད་ཅིག ། །
ང་དང་བྱམས་པ་གཉིས་ཀ །
གནས་ཁང་གྲུ་བཞི་ཞིག་ཏུ། །
ལྷན་ཅིག་འཚོ་བ་སྐྱེལ་བར། །
ཐུགས་རྗེའི་གནང་བ་སྩོལ་ཀྱེ། །
དྲིན་ཆེན་ཕ་མ་གཉིས་ཀས། །
ཨ་ལན་སྟེར་བའི་གསུང་ལ། །
ཉམ་ཐག་བུ་ཕྲུག་བདག་གིས། །
རྣ་བ་བླགས་ཏེ་ཉན་ཡོད། །
བདུན།
ལྕང་གླིང་གྲུ་བཞིའི་ནང་ན། །
མེ་ཏོག་བུང་བ་མི་འདུག །
ས་ལ་ལྷུང་བའི་སྡོང་ལོ། །
ཤག་ཤག་རླུང་གིས་ཁྱེར་བ །
ཆུ་ཀླུང་དྭངས་མོ་དེ་ཡང་། །
དཀར་བའི་དར་ཁ་བསྒྲིགས་པས༑ །
གསེར་ཉ་འཁྱུག་པའི་རྩེད་འཇོ། །
མིག་གིས་མཐོང་རྒྱུ་མི་འདུག །
622



དགའ་རོགས་བཞུགས་པའི་ཕྱོགས་ལ། །
ས་སྨུག་ཕྱུར་བུར་གཏིབས་ཡོད། །
ཀ་ཡེ་ས་སྨུག་ཁྱོད་ཀྱིས། །
བདག་གི་མཐོང་ལམ་མ་འགོག །
གྲང་ངར་རླུང་གི་རལ་གྲིས ། །
བདག་གི་ལུས་ལ་བསྣུན་ཀྱང་། །
སེམས་པ་ཤོར་བའི་ཕྱོགས་སུ། །
ལྟ་བ་ག་ལ་འགོག་ཐུབ། །
ཕ་ཀི་རྟ་བཞོན་མགྲོན་པོ། །
ཡུལ་ཕྱོགས་གང་ནས་སླེབས་བྱུང་། །
བདག་གི་དགའ་རོགས་གནས་ཚུལ། །
ཐོས་ན་གསུང་རོགས་གནོངས་དང༌། །
གཞན་པའི་མནའ་མར་མ་སོང་། །
ཕ་མས་བཀའ་བཀྱོན་གནང་བྱུང་། །
སྐྱོ་བའི་མཆི་མ་བཞུར་བཞིན། །
ཆུ་ལ་ལྕེབས་སོང་ཟེར་རོ། །
ཀྱེ་ཧོ་ཕ་མའི་ཨ་ལན། །།
ཐོས་པར་མ་གྱུར་གོང་ལ། །
བཀྲ་མི་ཤིས་པའི་གཏམ་ངན། །
623



རྣ་བའི་ཆ་ལ་ཞུགས་སོང་། །
མི་སྙན་གཏམ་གྱི་ཐོག་མདས། །
དོན་ལྔ་དོན་དྲུག་གཏོར་བྱུང་། །
ཡར་རྒྱུག་མར་རྒྱུག་བྱེད་བཞིན། །
སྨྲེ་སྔགས་འབྲུག་སྒྲ་བསྒྲགས་བྱུང༌། །
བདག་གི་ཆུང་འདྲིས་སྙིང་སྡུག །
ཕྱི་མའི་ཡུལ་དུ་གཤེགས་སོང་། །
རྙེད་དཀའི་ཚེ་སྲོག་འཕྲོག་པའི། །
བདུད་སྲིན་སུ་ཞིག་ཡིན་ནམ། །
ལག་ན་ཡོད་པའི་ནོར་བུ། །
རྒྱ་མཚོའི་གཏིང་ལ་ལྷུང་བས། །
བདག་ཀྱང་འཇིག་རྟེན་ཐོག་ཏུ། །
འཚོ་བའི་འདུན་པ་ཉམས་སོང་། །
གོམ་པ་གང་རེ་གང་རེ། །
གཙང་བོའི་འགྲམ་དུ་སྤོས་སོང་། །
གཙང་བོའི་རླབས་སྒྲ་དེ་ཡིས། །
ང་རང་མགྲོན་དུ་བོས་བྱུང༌། །
གཞོན་ནུའི་རྟེན་བཟང་ལུས་པོ། །
གཙང་བོའི་ཤུགས་ཀྱིས་ཁྱེར་སོང་། །
624



གཞོན་ནུ་ཁྱེར་བའི་ཤུལ་ན། །
ད་དུང་གཙང་བོ་ལུས་འདུག །
གཙང་བོ་མཐོང་ཐེངས་རེ་ལ། །
ཀུན་གྱིས་གཞོན་ནུ་གླེང་ཡང་། །
སྲོལ་རྙིང་བསྒྱུར་བའི་བསམ་པ། །
ཡོད་པའི་སྐྱེ་བོ་དཀོན་པ། །
དེ་དང་དེ་འདྲའི་སྡུག་གཏམ། །
བཤད་ཀྱང་རྫོགས་རྒྱུ་མི་འདུག །
མ་བཤད་གཏམ་གྱི་ཕྲེང་བ། ། །
ཡིད་ན་ཝལ་ལེ་ཝལ་ལེ། །
ཨ་ཕ་ཨ་མ་ལོ་ལོ། །
ཤི་བོར་མིག་ཆུ་གཏོང་ལས། །
ལ་འུར་གོམས་སྲོལ་རྙིང་བ། །
བསྒྱུར་པ་གཅེས་སུ་ཟུངས་ཤིག །
ཕྱི་རབས་བུ་དང་བུ་མོར། །།
གཉེན་སྒྲིག་རང་དབང་བསྩལ་ན། །
ཕྱིན་ཆད་དེ་འདྲའི་གནས་ཚུལ། །
ནམ་ཡང་འབྱུང་བར་མི་འགྱུར། །
625



སྔོན་དུས་དང་དེང་སང་།
ཡ་རབས་དམ་པ་རྣམས་ཀྱི་སྲོལ་བཟང་དེ་བོར་ཞིང་། །
མ་རབས་སྤྱོད་པར་གོམས་པ་ཡོན་ཏན་དུ་རློམ་པའི། །
སྐྱེས་བུ་སྟོན་མཚན་རྣམ་པར་རྒྱས་པ་ཡི་མཁའ་རུ། །
མངོན་པར་ཤར་བའི་བགྲང་ཡས་རྒྱུ་སྐར་ལྟར་མང་ངོ༌། །
1.དཔོན་པོ། །
དངུལ་དང་རྒྱུ་ནོར་མཐོང་ན་རྒྱུ་འབྲས་ནི་བསྣོག་ཅིང་། །
ཐོབ་དང་གོ་གནས་བྱིན་ན་རྐང་འདྲེན་ཡང་བྱེད་པ། ། །
སྔོན་དུས་དཔོན་པོའི་ཁྲོད་དུ་དཀོན་པ་ཙམ་ཡིན་ཡང༌། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། །
ཆང་དང་ཤ་མར་མཐོང་ན་འགྲམ་ཆུ་ནི་ལྡང་ཞིང་། །
མཚན་དང་སྙན་གྲགས་དག་ལ་སྲེད་པ་ཡང་འབར་བ། །
སྔོན་དུས་དཔོན་པོའི་ཁྲོད་དུ་དཀོན་པ་ཙམ་ཡིན་ཡང་། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། །
ཡོན་ཏན་མེད་ཀྱང་མཁས་པའི་ཚུལ་འཆོས་ནི་འཛིན་ཞིང༌། །
བློ་ཁོག་དོག་ཀྱང་དཀྱེལ་ཆེའི་རྣམ་འགྱུར་ཉིད་སྟོན་པ། །
626



སྔོན་དུས་དཔོན་པོའི་ཁྲོད་དུ་དཀོན་པ་ཙམ་ཡིན་ཡང་། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། །
གཞན་གྱིས་དཔོན་མིང་བཏགས་ནས་ཁྱི་ཚབ་ཏུ་བཀོལ་ཡང་། །
ད་དུང་རྒྱ་སྟག་ཇི་བཞིན་འགྱིང་བ་ཡི་བླུན་པོ། །
སྔོན་དུས་དཔོན་པོའི་ཁྲོད་དུ་དཀོན་པ་ཙམ་ཡིན་ཡང་། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། །
ཡབ་མེས་ལུགས་སྲོལ་མཐའ་དག་རྗེས་ལུས་སུ་མཐོང་ཞིང་། །
བོད་ཡིག་བོད་སྐད་སྤྱོད་པ་ངོ་ཚ་རུ་བརྩི་བ། །
སྔོན་དུས་དཔོན་པོའི་ཁྲོད་དུ་དཀོན་པ་ཙམ་ཡིན་ཡང༌། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། །
ཁ་ནས་ཕ་ཡུལ་འཛུགས་སྐྲུན་བག་མེད་དུ་བརྗོད་ཀྱང་། །
གལ་ལ་ཐུག་དུས་རང་དོན་གཅིག་པུ་ལ་གཅུས་པ། ། །
སྔོན་དུས་དཔོན་པོའི་ཁྲོད་དུ་དཀོན་པ་ཙམ་ཡིན་ཡང་། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། །
མི་རིགས་གཞན་ལ་འགྲན་པའི་རྣམ་དཔྱོད་ནི་མེད་ཀྱང༌། །
རང་རིགས་ནུས་ལྡན་གནོན་པའི་གཡོ་སྒྱུ་ལ་མཁས་པ། །
སྔོན་དུས་དཔོན་པོའི་ཁྲོད་དུ་དཀོན་པ་ཙམ་ཡིན་ཡང་། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། །
གཞུང་གི་རྒྱུ་ནོར་རང་གི་ཁྱིམ་ཚང་དུ་སྤྱོད་ཅིང་། །
627



དབང་དང་གོ་གནས་དངུལ་དང་རྒྱུ་ནོར་ལ་བརྗེ་བ། །
སྔོན་དུས་དཔོན་པོའི་ཁྲོད་དུ་དཀོན་པ་ཙམ་ཡིན་ཡང་། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། །
མཛེས་མའི་མིག་གི་ཟུར་མདའ་སྙིང་དབུས་སུ་ཕོག་ཚེ།
བུ་ལྔའི་ཨ་མར་གྱུར་བའི་བཟའ་ཟླ་ཡང་འདོར་བ།
སྔོན་དུས་དཔོན་པོའི་ཁྲོད་དུ་དཀོན་པ་ཙམ་ཡིན་ཡང་། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། །
དཔོན་ཆེན་དྲུང་དུ་ཁྱི་ལྟར་ངོ་བསྟོད་ནི་འཐེན་ཞིང༌། །
རང་དང་མཉམ་པར་སྐྱོན་འདོགས་ཕྲག་དོག་ནི་བྱེད་པ། །
སྔོན་དུས་དཔོན་པོའི་ཁྲོད་དུ་དཀོན་པ་ཙམ་ཡིན་ཡང་། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། །
ཕྱུག་པོ་མཐོང་ན་ཁ་འཛུམ་མིག་འཛུམ་ནི་སྟོན་ཞིང༌། །
དབུལ་བོ་མཐོང་ན་ཁ་གཉེར་སྣ་གཉེར་ནི་བྱེད་པ། ། །
སྔོན་དུས་དཔོན་པོའི་ཁྲོད་དུ་དཀོན་པ་ཙམ་ཡིན་ཡང་། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། །
2. གྲྭ་པ།
ཨ་གསར་ཙམ་གྱིས་དགོན་པའི་ཆོས་སྒོ་རུ་ཞུགས་ཀྱང་། །
ལོ་གསུམ་མ་འགོར་སྡོམ་ཤོར་རང་ཁྱིམ་དུ་ལོག་པ། །
སྔོན་དུས་གྲྭ་པའི་ཁྲོད་དུ་དཀོན་པ་ཙམ་ཡིན་ཡང༌། །
628



དེང་སང་ཁ་བ་ཅན་དུ་མང་པོ་ཞིག་ཡོད་དོ། །
སྡོམ་པ་ཤོར་བ་འཇིག་རྟེན་ངོ་ཚ་རུ་མི་མཐོང་། །
དགོན་པར་ཐོས་པའི་ཆོས་ཀུན་ཟླ་ཕོགས་ལ་བརྗེ་བ། །
སྔོན་དུས་གྲྭ་པའི་ཁྲོད་དུ་དཀོན་པ་ཙམ་ཡིན་ཡང་། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། །
དམྱལ་བར་ལྷུང་བའི་སྡོམ་ཤོར་ཉེས་པ་ནི་བསགས་ཤིང་། །
ཐོས་པའི་ཆོས་རྣམས་ཆགས་སྡང་ཕྱོགས་སུ་ནི་སྤྱོད་པ། །
སྔོན་དུས་གྲྭ་པའི་ཁྲོད་དུ་དཀོན་པ་ཙམ་ཡིན་ཡང་། །
དེང་སང་ཁ་བ་ཅན་ན་མང་པོ་ཞིག་ཡོད་དོ། །
རྒྱུན་པར་བསླབ་ཁྲིམས་དག་ལ་ངོ་ལྐོག་ནི་བྱེད་ཅིང་། །
ཕྱི་ཕྱིར་འཆལ་གཏམ་དུ་མས་གཡེང་བཞིན་དུ་སྡོད་པ། །
སྔོན་དུས་གྲྭ་པའི་ཁྲོད་དུ་དཀོན་པ་ཙམ་ཡིན་ཡང་། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། །
དམ་ཚིག་མི་བསྲུང་བརྙན་འཕྲིན་སྲུང་བ་ལ་འབད་ཅིང་། །
ཚོགས་གྲྭར་མི་འགྲིམ་ཁྲོམ་སྲང་འགྲིམ་པ་ལ་བརྩོན་པ། །
སྔོན་དུས་གྲྭ་པའི་ཁྲོད་དུ་དཀོན་པ་ཙམ་ཡིན་ཡང་། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། །
ལྟོ་སྐྱ་གོས་ཧྲུལ་ཐོས་དང་ཚུལ་ཁྲིམས་དག་བོར་ཞིང་། །
ཆོས་མིན་སྤྱོད་པའི་ཕྱོགས་ལ་འཛེམ་པ་ཙམ་མེད་པ། །
629



སྔོན་དུས་གྲྭ་པའི་ཁྲོད་དུ་དཀོན་པ་ཙམ་ཡིན་ཡང༌། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། །
གྲྭ་ཤག་ནང་དུ་སློབ་གཉེར་བྱེད་བཞིན་དུ་མི་སྡོད། །
ཟ་ཁང་ཚོང་ཁང་དག་ཏུ་ཉི་མ་ནི་འཁྱོལ་བ། །
སྔོན་དུས་གྲྭ་པའི་ཁྲོད་དུ་དཀོན་པ་ཙམ་ཡིན་ཡང་། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། །
3.ན་གཞོན།
རྒྱ་ཡིག་བལྟས་ནས་བོད་ཡིག་བརྗེད་ལ་ཁད་གྱུར་ཀྱང་། །
རང་ཉིད་ལས་གཞན་མཁས་པ་མེད་དོ་ཞེས་བརྗོད་པ། །
སྔོན་དུས་བློ་གསར་ཁྲོད་དུ་དཀོན་པ་ཙམ་ཡིན་ཡང་། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། །
སྔོན་བྱོན་མཁས་པ་ཐམས་ཅད་བླུན་པོ་རུ་བརྩི་ཞིང་། །
མཁས་པའི་མཚན་གཞིར་རང་ཉིད་འཇོག་པ་ཡི་རྟུལ་རྒན། །
སྔོན་དུས་བློ་གསར་ཁྲོད་དུ་དཀོན་པ་ཙམ་ཡིན་ཡང་། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། ། །
རྒྱ་དང་ཕྱི་གླིང་རིག་གནས་ལན་མང་དུ་བལྟས་ཏེ། །
རང་སྐད་ཉིན་རེ་བཞིན་དུ་བརྗེད་པ་ཡི་གླེན་པ། །
སྔོན་དུས་བློ་གསར་ཁྲོད་དུ་དཀོན་པ་ཙམ་ཡིན་ཡང༌། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། །
630



ཚིག་གི་དག་སྡེབ་ཙམ་ལ་མགོ་བོ་ནི་རྨོངས་ཀྱང་། །
མཁས་པ་སྔ་མའི་རྩོམ་ལ་སྐྱོན་འཛུགས་ནི་བྱེད་པ། །
སྔོན་དུས་བློ་གསར་ཁྲོད་དུ་དཀོན་པ་ཙམ་ཡིན་ཡང་། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། །
ཕ་མེས་ཡང་མེས་སྲོལ་བཟང་དུག་རྫས་སུ་བརྩི་ཞིང་། །
རྒྱུ་དང་ཕྱི་གླིང་སྐྱག་པ་གསེར་བཟང་དུ་མཐོང་བ། །
སྔོན་དུས་བློ་གསར་ཁྲོད་དུ་དཀོན་པ་ཙམ་ཡིན་ཡང༌། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། ། །
མཁས་པ་སྔ་མའི་ལེགས་བཤད་གདོན་རྫས་སུ་བརྩི་ཞིང་། །
མེས་པོའི་ཤུལ་བཞག་ཐམས་ཅད་དགྲུ་རྫས་སུ་མཐོང་བ། །
སྔོན་དུས་བློ་གསར་ཁྲོད་དུ་དཀོན་པ་ཙམ་ཡིན་ཡང་། །
དེང་སང་ཁ་བ་ཅན་དུ་མང་པོ་ཞིག་ཡོད་དོ། །
4. མཇུག་བསྡུ་བ།
ད་ལྟའི་བོད་མི་འགའ་རེའི་བསམ་སྦྱོར་དེ་མཐོང་ན། །
བོད་འདི་དར་རྒྱས་ཡོང་བར་རེ་བ་ཙམ་མེད་ཅིང་། །
ཉིན་ཞིག་རྒྱུ་མིན་བོད་མིན་ཕུང་སུམ་དུ་གྱུར་ཏེ། །
བོད་ཅེས་བྱ་བ་མིང་གི་ལྷག་མ་རུ་འགྱུར་ངེས། །
བོད་མི་ཟེར་བཞིན་བོད་འདི་ཉམས་རྒུད་དུ་གཏོང་ཞིང་། །
བོད་ཡིག་ཟེར་བཞིན་བོད་འདིའི་རིག་གནས་ལ་དམོད་པའི། །
བོད་ཀྱི་དཔོན་དང་ན་གཞོན་མང་པོ་ཞིག་ཡོད་པར། །
631



ཞིབ་ཏུ་བརྟག་ན་ཧ་ཅང་ཡི་མུག་ཅིག་སྐྱེས་སོ། །
གསར་གཏོད་ཅེས་པ་གཞན་རྗེས་སློབ་པ་ནི་མིན་ཞིང་། །
གསར་རྩོམ་ཞེས་པ་གཞན་རྩོམ་རྐུ་བ་ཡང་མ་ཡིན། །
འཛིན་སྐྱོང་ཞེས་པ་སྔར་ཡོད་འདོར་བ་ནི་མིན་པ། །
གསལ་བོར་ཤེས་སམ་ད་ལྟའི་སྙིང་རུལ་གྱི་མི་ཀུན། །
ལེགས་ཉེས་བླང་དོར་རྨོངས་ཀྱང་མཁས་པ་རུ་རློམ་ཞིང་། །
སྐྱོན་ཡོན་དབྱེ་བ་མི་ཤེས་བློ་ལྡན་དུ་རྩྭ་བར། ། །
ཞིབ་ཏུ་བསམས་ན་བླུན་པོ་ཁ་ནག་ཅིག་ཡིན་པ། །
ལོ་གསུམ་ལོན་པའི་བྱིས་པས་ཚེགས་མེད་དུ་རྟོགས་སོ། །
ཀ་ཡེ་བོད་ཀྱི་གདུང་འདེགས་ཀ་བ་རུ་གྱུར་པའི། །
ན་གཞོན་འོད་དུ་འཛུམ་པའི་སྐར་མ་ཡི་ཚོགས་ཀུན། །
རི་བོང་ཅལ་འགྲོགས་ལྟ་བུའི་མགོ་རླུང་ནི་མ་རྒྱས། ། །
རྙིང་འཛིན་གསར་སྤེལ་ལས་ལ་རིས་མེད་དུ་བརྩོན་ཡ། །
བོད་ཀྱི་འབྱུང་འགྱུར་རེ་བ་ཁྱོད་ཚོ་ལ་བཅོལ་བས། །
ལེགས་ཉེས་བླང་དོར་འབྱེད་པའི་བློ་གྲོས་ཤིག་མེད་ན། །
ཡབ་མེས་ཤུལ་བཞག་འཛིན་སྐྱོང་སྤེལ་བ་ཡི་དགེ་དང་། །
སྔོན་ཐོན་དངོས་པོ་འདྲེན་པའི་ཕན་ཡོན་དག་མི་ཤེས། །
དེས་ན་གོང་དུ་བཤད་པའི་ཐ་ཤལ་གྱི་སྤྱོད་པ། །
གཅེས་སུ་འཛིན་པའི་སྲོལ་ངན་ཁྱི་ལུད་བཞིན་སྤངས་ཏེ། །
632



སྔར་སྲོལ་འཛིན་ཞིང་གསར་བ་འདྲེན་པ་ཡི་ཐད་ལ། །
བླང་དོར་རིག་པའི་ཟློས་གར་འཕྱུགས་མེད་དུ་སྒྱུར་ཅིག །
633



སྟག་ལ་བརྫུས་པའི་ཝ་མོ།
གཡུ་མདོག་ལྗོན་པའི་གོས་གྱོན་ཞིང་། །
ཤིང་འབྲས་མགོ་ལྕོག་ལྡེམ་པའི་རྩེར། །
དཔྱིད་ཀྱི་ཕོ་ཉས་གླུ་ལེན་པའི། །
ནགས་ཚལ་རླབས་སྔོན་འཕྱུར་བ་འདྲ། །
འབྲས་ལྡན་ལྗོན་ཤིང་ཕྲེང་བའི་ཚོགས། །
ཡལ་གའི་ལག་པ་གཡོབ་བཞིན་པར། །
བྱིའུ་མགྲོན་དུ་བོས་རྣམས་ཀྱིས། །
ཀྱུར་ཀྱུར་སྐུད་སྙན་ཅི་ཡང་འབྱིན། །
གཟུགས་མེད་རླུང་གི་ཕོ་ཉ་ཡིས། །
མེ་ཏོག་དྲི་ཞིམ་ཀུན་བསྡུས་ཏེ། །
བུང་བའི་ཚོགས་ལ་སྐྱེས་ཕུལ་ཚེ། །
དར་དིར་པི་ཝང་དཀྲོལ་བར་བྲེལ། །
འཛིན་མའི་བཞིན་རས་འཁྲུད་སྙམ་སྟེ། །
ནགས་སུ་བཞུར་བའི་ཕུ་ཆུ་དག །
634



ལྷུང་ལྷུང་སྙན་པའི་སྒྲ་སྒྲོག་པ། །
ཐོས་འཛིན་ཟུང་གི་དཔྱིད་དུ་རྒྱུ། །
སྦྲང་རྩིའི་རྒྱལ་མཚན་འདབ་མའི་དབུས། །
ཟེའུ་འབྲུ་ཕང་ཕུང་ཆགས་པ་ལ། །
བུང་བ་གཞོན་ནུས་སྙན་པའི་གླུ། །
ལེན་ཞིང་རོ་བཅུད་མྱོང་བར་བྱེད། །
ཕྱོགས་བཞིའི་བྲག་གི་རི་བོ་རྣམས། །
ལྷ་ལམ་འདེགས་པའི་ཀ་བ་ཆེར། །
སྤྲུལ་བས་སྒྲོ་ལྡན་འཕུར་བའི་ཚེ། །
བརྒལ་བར་མ་ནུས་འཛིན་མར་ལྷུང༌། །
གནམ་སྔོན་རྩྭ་ཐང་གཟུགས་ཀྱིས་ནི། །
ས་ལ་འཕོས་པའི་ཐང་ཆེན་རྣམས། །
རྩི་ཤིང་མེ་ཏོག་རྒྱུན་འཆང་སྟེ། །
མཚར་སྡུག་གཞན་ལ་ངོམ་པར་བྲེལ། །
ས་ལ་དགེ་བཅུའི་གཡང་ཆགས་པའི། །
ཡོན་ཏན་མཆོག་ལ་འགྲན་འདོད་ནས། །
མཐོ་རིས་འཇིག་རྟེན་དམུ་ཐག་ལས། །
གསེར་ལྡན་དགའ་མའི་ཕང་བར་བབས། །
635



དེ་འདྲའི་ནགས་ཚལ་ཉམས་དགའ་བར། །
རི་དྭགས་གཅན་གཟན་མང་འདུས་པ། །
འཆི་མེད་ལམ་གྱི་ཕང་བ་རུ། །
ཆར་སྤྲིན་སྡུག་པོ་ཚོགས་པ་བཞིན། །
གཅིག་གིས་གཅིག་རྣམས་ཁམ་ཟས་སུ། །
བྱེད་པའི་འཇིགས་ཞལ་གླལ་བ་ལས། །
བཞུར་བའི་ཟུངས་ཁྲག་དྲོན་མོ་ཡིས། །
རྟ་གདོང་མེ་ལ་སྐྱེངས་པ་བྱིན། །
ཉིན་ཞིག་ནེའུ་གསིང་ཡངས་པའི་ཚལ། །
ཝ་མོས་སྦྲང་ནག་ཟ་བའི་དུས། །
སྟོབས་དང་ལྡན་པའི་རྒྱུ་སྟག་ཅིག །
མཆོང་གར་གཅིག་གིས་འོངས་པར་གྱུར། །
སྟག་གིས་ཝ་མོ་ལ་བལྟོས་ཏེ། །
ཁྱོད་ཀྱིས་ལོངས་སུ་སྤྱོད་པའི་ཟས། །
ཞིམ་མངར་ལྡན་པ་ཅི་ཡིན་ཞེས། །
དྲི་བའི་ཚིག་གི་རྒྱུད་མངས་སྦྲེངས། །
ཝ་མོས་འཛུམ་དཀར་སྟོན་བཞིན་པར། །
བདག་གིས་ལོངས་སུ་སྤྱོད་པ་དེ། །
ཞིམ་མངར་གྲས་སུ་མི་གཏོགས་པའི། །
སྦྲང་ནག་ཡིན་ཞེས་སྨྲ་བར་བྱེད། །
636



ཁྱོད་ནི་ཤིན་ཏུ་ཉམ་ཐག་པས། །
བདག་དང་འགྲོགས་ཏེ་ཐག་རིང་གི།
ཤ་ཁྲག་ཕུན་སུམ་ཚོགས་པའི་ཡུལ། །
འགྲོ་ཞེས་བསྐུལ་བའི་རྒྱལ་རྔ་བརྡུངས། །
ལ་མོ་རབ་ཏུ་དགའ་བའི་འཛུམ། །
ཟླ་བའི་བདུད་རྩིའི་འོད་དང་མཚུངས། །
མཆོང་ལྡིང་གར་ལ་རྩེན་པ་དེ། །
དྲི་ཟས་ཟློས་གར་སྒྱུར་བ་བཞིན། །
སྟག་གི་གཏམ་བཟང་ཉི་ཟེར་གྱིས། །
ཝ་མོའི་སྐྱོ་ངལ་མུན་པ་བསལ། །
ཡིད་གཉིས་རྣམ་པར་མཐུན་པ་ཡི། །
མཛའ་བའི་གྲོགས་སུ་སྡེབ་པར་བྱེད། །
དལ་བུས་ལམ་དུ་ཞུགས་དང་ལྷན། །
ཤ་ཁྲག་མོད་པའི་ཡུལ་འགྲིམ་དུས། །
ཚ་བས་མ་རུང་འགྱུར་དོགས་ཏེ། ། །
སྤྲིན་གྱིས་གདུགས་དག་འཕུབ་པར་བྱེད ། །
དྭངས་ཤིང་གཙང་བའི་མཚོ་གླིང་དུ། །
ཆུ་བྱའི་ཚོགས་དང་རྒྱུ་སྐར་དག ། །
ཉིན་མཚན་རེས་མོས་ཁྲུས་བྱེད་བཞིན། །
637



ངོ་མཚར་ལྟད་མོ་སྟོན་པར་བྲེལ། །
ནགས་ཀྱི་སྒྲོ་ལྡན་འདབ་ཆགས་ཀུན། །
འཕུར་ལྡིང་གར་གྱི་རྩེད་འཇོ་དང་། །
མགྲིན་པའི་གླིང་བུ་བསྒྱུར་བ་ཡིས། །
ཡིད་ཀྱི་སྐྱོ་བ་མ་ལུས་ཕྲོགས། །
དུས་དེར་རྒྱ་སྟག་དམར་བོ་ཡིས། ། །
ངར་སྐད་དྲུག་ཏུ་བསྒྲགས་པ་དང་། །
མཇུག་མ་གཡོ་བའི་ཐབས་ཀྱིས་ནི། །
ཁྲ་ལ་འཇིགས་ཟིལ་ཅི་ཡང་བསྟན། །
ཁྱོད་ཀྱི་ང་རོ་ཐོས་པའི་ཚེ། །
མཁའ་ལ་འཁྱུག་པའི་གཡུ་འབྲུག་ཀྱང་། །
དབང་མེད་ས་ལ་ལྟུང་ངོ་ཞེས། །
ཝ་མོས་བསྟོད་པའི་མེ་ཏོག་ཐོར། །
དེ་ནས་འབྲས་བུའི་ཁུར་ལྡན་ཞིང༌། །
གྲིབ་བསིལ་འཁྱིལ་བའི་ནགས་དོར་ནས། །
ཀུན་གསལ་འཛིན་མའི་རྒྱན་འཕོས་འདྲའི། །
རྩྭ་ཐང་ཞིག་ཏུ་བདེ་བར་སླེབས། །
ཚོན་གྱིས་མ་བསྒྱུར་སྔོ་ལྗང་རྩྭ། །
མ་བཀྲམ་མེ་ཏོག་ཚོམ་བུས་མཛེས། །
638



མ་བསྐུལ་བུང་བའི་གླུ་དབྱངས་ཀྱིས། །
ཀུན་ཡིད་བརྟན་པ་དབང་མེད་འཕྲོག །
ཐང་དང་རི་སིལ་ཆུ་ངོགས་སུ། །
རི་སྐྱེས་བུ་མོ་གཅན་གཟན་དག །
བག་ཕེབས་ཉམས་ཀྱིས་རྒྱུ་བ་ཀུན། །
མཚན་མོའི་མཁའ་ཡི་སྐུར་ཚོགས་བཞིན། །
དེ་ཡི་སེམས་ཅན་མ་ལུས་ཀུན། །
ཚ་བའི་སྟོབས་ཀྱིས་གཟིར་དོགས་ཏེ། །
སྔོ་བསངས་འཆི་མེད་ལམ་ཆེན་གྱིས། །
ཉི་མ་སྒྲིབ་པའི་ཆུ་འཛིན་བཏེགས། །
དུས་དེར་རྒྱ་སྟག་ཁྲོས་ཉམས་ཀྱིས། །
ནམ་མཁའི་སྐར་མདའ་ཡལ་བ་བཞིན། །
རྒོ་ཁྱུའི་ཕྱོགས་སུ་མཆོང་བའི་ཚེ། །
ཀུན་གྱི་ཡིད་ལ་འཇིགས་པ་བྱིན། །
འཐོར་རླུང་དྲག་པོ་རྒྱུ་བའི་མཐུས། །
སྤྲིན་གྱི་ཕུང་བོ་གཏོར་བ་བཞིན། །
བྱེད་ཤ་ཐོན་པའི་རི་སྐྱེས་རྣམས། །
བྱེར་བ་སྤྲིན་ཕུང་གཡོ་བ་བཞིན། །
སྟག་གིས་བཟུང་བའི་རྒོ་བ་ཡིས། །
639



སྐྲག་པའི་སྐད་ངན་འབྱིན་པའི་ཚེ། །
རི་སྐྱེས་གཞན་རྣམས་ཡིད་སྐྱོ་སྟེ། ། །
མཆི་མ་བཞུར་བཞིན་འདར་བར་བྱེད། །
རྒྱ་སྟག་ངར་མའི་མཆེ་སྡེར་གྱིས༑ ：
བསད་པའི་རྒོ་དེའི་ཤ་དང་ཁྲག །
བཀྲེས་ཤིང་ལྟོགས་པའི་ཝ་མོ་ལ། །
ཕངས་མེད་ཟས་སུ་སྟེར་བར་བྱེད། །
ཤ་དང་ཁྲག་གིས་ཚིམ་གྱུར་པའི། །
ལ་མོ་རབ་ཏུ་དགའ་བའི་སེམས། །
དབུལ་བོ་གསེར་ཀྱི་ལྷུན་པོ་དང་། །
འོ ཕྲད་པའི་དཔེས་ཀྱང་མཚོན་ནུས་མིན། །
ལ་དང་རྒྱ་སྟག་དམར་བོ་གཉིས། །
ཡུན་རིང་འགྲོགས་པར་མི་འོས་པས། །
སྟག་གིས་གཡོ་ཅན་ཝ་མོ་ལ། །
འབྲལ་བའི་རྣམ་འགྱུར་ཅི་ཡང་སྟོན། །
ཝ་མོ་སྟག་ལ་འ གྲོགས་འདོད་ཀྱང་། །
འཇིགས་པ་མེད་པའི་ཐིག་ལེ་ཅན༑ །
རི་བོའི་སིལ་ནས་སིལ་དག་ཏུ། ། །
རྒྱུ་བས་རླུང་གི་ཤུགས་ལ་འགྲན། །
640



ལ་མོས་སྟག་གི་མཐུ་རྩལ་ལ། །
ཡིད་སྨོན་འགོག་མེད་ཤོར་བ་ནི། །
རབ་མཐོའི་བྲག་རིའི་རྩེ་མོ་ནས། །
ཐུར་དུ་འབབ་པའི་རྫ་ཆུ་བཞིན། །
ཉིན་ཞིག་ལ་མོ་རྒྱ་སྟག་ལ། །
བརྫུས་པའི་ཉམས་ཀྱིས་རི་ཀླུང་ཀུན། །
འགྱིང་བཞིན་འགྱིང་བཞིན་ཉུལ་བའི་ཚེ། །
ལམ་བར་རི་བོང་ཞིག་ལ་ཐུག །
རི་བོང་ཐུན་མོང་རྩྭ་ཆུ་ལ། །
ཅི་དགར་རོལ་བ་མཐོང་བའི་ཚེ། །
སྟག་ལ་བརྫུས་པའི་ལ་མོ་ཡིས༔ ༈ །
གཡོ་སྒྱུའི་ཟོལ་གྱི་འགྱིང་ཉམས་སྟོན། །
“ཀ་ཡེ་བློ་ལྡན་རི་བོང་ཁྱོད། །
ཞིམ་མངར་བཙུད་དུ་རྫོགས་པ་ཡི། །
བཟའ་བཏུང་ཅི་ཞིག་རྙེད་དོ་ཞེས། ། །
དྲི་བའི་ཚིག་གི་ཉག་ཕྲན་འཕངས། ། ”
སྟག་ལ་བརྫུས་པའི་ལ་མོ་ཡིས། །
སྟག་འདྲའི་གདངས་ཀྱིས་གཏམ་དྲིས་ཀྱང་། །
སྟག་དམར་མིན་པ་ཤེས་གྱུར་བའི། །
641



རི་བོང་ཁོང་འཛུམ་གཏིང་ནས་ཤོར། །
བདག་གིས་བཅུད་ལྡན་རྩྭ་ཡི་ཕྲེང་། །
ལོངས་སུ་སྤྱོད་པར་བྲེལ་ལོ་ཞེས། །
འཛུམ་འཛུམ་ཞལ་གྱི་སྒོ་དག་ལས། ། །
གསལ་གསལ་གཏམ་དེ་འཕོས་པར་གྱུར། །
འཇིགས་རུང་རྒྱ་སྟག་ངར་མ་ཡི། །
རྗེས་སུ་སློབ་པར་བརྩོན་པའི་ལས། །
ང་རྒྱལ་མགོ་འཕང་ནམ་མཁའི་མཐོངས། །
འདེགས་པའི་ཟློས་གར་ཅི་ཡང་རྩེན། །
འདི་གར་རྩྭ་ལ་མི་རོལ་བར། །
བདག་ལ་འགྲོགས་ནས་ཐག་རིང་གི།
ཤ་ཁྲག་གཏེར་དུ་བརྡོལ་བའི་ཡུལ། །
དགའ་སྟོན་གཉེར་བར་འགྲོ་ཞེས་བསྐུལ། །
གཏམ་དེ་ཐོས་པར་ལྷུང་བའི་ཚེ། །
རི་བོང་དགོད་ཁ་ཤོར་བའི་ཉམས། །
མངོན་སུམ་གསལ་བར་སྟོན་པ་ནི། །
ཉི་ཟླ་རི་རྩེར་འཕགས་པ་བཞིན། །
ཁྱོད་དང་འགྲོགས་ཏེ་སོང་བའི་ཚེ། །
ཤ་ཁྲག་ཟས་སུ་མི་འཐོབ་པར། །
642



སྐད་ངན་འབྱིན་པའི་སྡུག་བསྔལ་ཞིག །
སྤྱི་བོར་ལྷུང་ཞེས་བརྗོད་པར་བྱེད། །
ལ་མོས་བློ་ལྡན་རི་བོང་ལ། །
བདག་དང་འགྲོགས་ཏེ་སོང་བའི་ཚེ། །
ཤ་ཁྲག་བཅུད་ཀྱིས་ཁྱོད་ཚིམ་ཞེས། །
བརྗོད་པའི་གཏམ་གྱི་རྫ་རྔ་བརྡུངས། །
དེ་ནས་རི་བོང་བློ་ལྡན་ཡང་། །
ཝ་མོའི་རྗེས་སུ་འབྲངས་ཏེ་སོང་། །
ཝ་མོས་མགྲིན་སྒྲ་བསྒྲོགས་པ་དང༌། །
མཇུག་མ་གློག་ལྟར་གཡོ་བར་བྱེད། །
ཝ་མོས་རང་གི་རྣམ་འགྱུར་དེ། །
སྟག་དང་ཡང་དག་མཚུངས་སྙམ་ནས། །
དགའ་བའི་ཉམས་དང་དགོད་པའི་འཛུམ། །
སྟོན་བཞིན་རི་བོང་འདི་ལྟར་དྲིས། །
བདག་གི་མགྲིན་པའི་སྦུབས་ལམ་ནས། །
ཐལ་བའི་གདངས་ཀྱིས་གསེར་ལྡན་མས། །
སྲ་ཞིང་བརྟན་པའི་ཚུལ་འཛིན་ཡང་། །
སྐད་ཅིག་ཉིད་དུ་གཡོ་བར་བྱེད། །
ས་གཞི་རི་གླིང་རྒྱ་མཚོ་ཀུན། །
643



གཡོ་བར་བྱེད་པའི་སྒྲ་འདི་འདྲ། །
བདག་དང་རྒྱ་སྟག་མ་གཏོགས་པའི། །
གཞན་པ་རྣམས་ལ་ཡོད་དམ་ཅི། །
འགྱུར་མེད་ལྷོད་པོར་གནས་པའི་གཤིས། །
ལུས་ཀྱི་རྒྱུན་དུ་གྲུབ་པ་ཡི། །
རི་བོང་བློ་ལྡན་ཁོང་འཛུམ་གྱི། །
དོལ་དུ་ལྷུང་བཞིན་རེ་ཞིག་ལུས། །
དུས་དེར་གཡོ་སྒྱུ་ལྡན་པའི་ལས། །
ཐག་རིང་གནས་སུ་རྟ་མཆོག་འགས། །
རྩྭ་ཆུ་ལོངས་སུ་སྤྱོད་མཐོང་སྟེ། །
སྨྱོས་པ་བཞིན་དུ་རྒྱུགས་ནས་སོང་། །
ཤ་ཁྲག་འཐོབ་པར་སྲིད་པའི་ཝས། །
རྟ་མཆོག་གསོད་པར་འདོད་ན་ཡང༌། །
རྨིག་པའི་ཉག་ཕྲན་འཕངས་པ་དག །
གདོང་ལ་ཕོག་ནས་སྐད་ངན་འབྱིན། །
རབ་དམར་ཁྲག་གི་རྒྱུན་འབབ་ཅིང་། །
ན་ཟུག་འཁུ་སྒྲ་སྒྲོག་པ་ཡི། །
ཝ་མོའི་ལུས་པོ་འཁྱོར་བཞིན་དུ། །
རི་བོང་བློ་ལྡན་མདུན་སར་འོངས། །
644



རྟ་རྒོད་གསོད་པར་མི་ནུས་ཤིང་། །
ཤ་ཁྲག་ཟས་སུ་མ་ཐོབ་པའི། །
ལ་ཡིས་འཁུན་སྒྲ་འབྱིན་ཐོས་ཏེ། །
རི་བོང་འཛུམ་དཀར་ཅི་ཡང་དགོད། །
ན་ཟུག་བཟོད་པར་མི་ནུས་ཤིང་། །
ཕམ་ཁའི་རྣམ་འགྱུར་འཛིན་པའི་ཝ། །
ཤུལ་དུ་བསྐྱུར་ནས་རི་བོང་ཡང་། །
ཐག་རིང་ཡུལ་དུ་མཆོང་བཞིན་སོང་། །
དཔག་བསམ་ལྗོན་པའི་གྲིབ་བསིལ་ལ། །
ལོངས་སུ་སྤྱོད་པ་ཕྱིར་བོར་ནས། །
ཤིང་སྐམ་འཁྱོག་པོའི་ཡལ་ག་ལ། །
བརྟེན་པའི་བླུན་པོ་རི་བོང་མིན། །
རི་བོང་བློ་དང་ལྡན་པ་ཡིས། །
རང་ཉིད་བསྐྱུར་ནས་སོང་བ་ན། །
ཝ་མོ་སྐྱོ་བའི་མཆི་མའི་རྒྱུན། །
དབྱར་གསུམ་ཆར་བ་ལྟ་བུར་བཞུར། །
ལུས་ལ་སྟོབས་དང་ནུས་པའི་ཆ། །
ཏིལ་འབྲུ་ཙམ་ཡང་མེད་པའི་ཝ། །
རྒྱ་སྟག་ངར་མར་བརྫུས་པ་དེས། །
ན་ཟུག་སྡུག་བསྔལ་འདྲེན་པར་བྱེད། །
645



ད་ལྟའི་ཁ་བ་ཅན་གྱི་ཡུལ། །
སྟག་ལ་བརྫུས་པའི་ཝ་མོ་དང༌། །
མཚུངས་པའི་བློ་གསར་མང་ན་ཡང་། །
མཇུག་མཐར་རང་མཚང་སྟོན་པར་ངེས། །
གྱི་སྟག་ངར་མ་མཆོང་བའི་སར། །
ཝ་མོས་ལུས་རྩལ་ངོམ་པ་དེ། །
རང་ཉིད་འཕུང་བའི་རྒྱུ་ཡིན་པས། །
དེ་འདྲའི་གཡོ་སྒྱུ་སྤོང་བར་མཛོད། །
འདི་ནི་ད་ལྟའི་ཡབ་མེས་ཀྱི་ཤུལ་བཞག་དང་། ཆོས་ལུགས། སྔོན་བྱོན་
མཁས་པ་ བཅས་ལ་དམོད་བོར་ནས་ ཕྱི་རྒྱལ་གྱི་ མཁས་ པའི་ཚིག་ ལྡོམ་རྣམས་
ལེགས་བཤད་དུ་རློམ་པའི་ཁྲེལ་མེད་བློ་གསར་བུ་རྣམས་ཀྱིས་མཁས་པའི་གོ་ས་
འཛིན་པར་འདོད་ནས་སྨྱོ་རྟགས་ཅི་རིགས་སྟོན་པར་དམིགས་ཏེ་བྲིས་པའོ། །
646



མཐུན་པ་སྤུན་བཞིར་བསྔགས་པ་
རྫ་རྔའི་སྒྲ་དབྱངས། །
རབ་དཀར་སྟོན་ཟླའི་དཀྱིལ་འཁོར་རྫོགས་པས་ཀྱང་། །
གཟུགས་སྐུའི་དཔལ་ལ་འགྲན་ཟླར་མི་བཟོད་ཅིང་། །
ཟབ་རྒྱས་སྙན་ཚིག་ཡིད་འོང་གླུར་ལེན་པའི། ། །
སྒྲ་དབྱངས་ལྷ་མོ་བདག་མགྲིན་འོ་མཚོར་རོལ། །
བསྐལ་བཟང་ཉིན་བྱེད་དཀྱིལ་འཁོར་རྫོགས་པའི་དཔྱིད། །
དགེ་ལེགས་འོད་སྣང་དང་བཅས་དབང་ཕྱོགས་མཁར། །
ལྷག་བསམ་སྐྱ་རེངས་དཀར་བོ་ལེགས་འདྲེན་མཁན། །
མཐུན་པ་སྤུན་བཞིར་སྙིང་ནས་བསྔགས་པའི་ཡུལ། །
གནའ་དུས་ཉིན་མཚན་རྟག་ཏུ་བདེ་ལེགས་དཔལ། །
དབྱར་མཚོ་རྒྱས་འདྲའི་གཏམ་གྱི་རྫ་རྔ་འབུམ། །
སྡེབ་ལེགས་དབྱུ་གུས་བསྐུལ་བའི་དབྱངས་སྙན་པོ། །
ཡ་རབས་གཞོན་ནུ་རྣམས་ཀྱི་སྙན་དུ་ལྡིར། །
འདི་ལྟར་ཐོས་སོ་སྔོན་དུས་ཀཱ་ཤིའི་ཡུལ། །
647



ཡལ་གའི་ཁོ་ལག་རྫོགས་པའི་ནགས་ཀླུང་དུ། །
སྲེག་པ་རི་བོང་སྤྲེའུ་གླང་ཆེན་བཅས། །
ཕན་ཚུན་མཐུན་པའི་ལས་ལ་གཞོལ་ཞིང་གནས། །
ནམ་ཞིག་སོ་སོའི་བློ་སེམས་དལ་འགྲོའི་རྒྱུན། །
གཅིག་གྱུར་རྙོག་མས་དབེན་པའི་ཆུ་མཚོ་ལས། །
ལེགས་འཁྲུངས་ཡ་རབས་སྤྱོད་བཟང་པདྨོའི་ལྗོན། །
འཇིག་རྟེན་གསུམ་གྱི་རྒྱུན་དུ་ངོམ་པར་བྲེལ། །
སྔོན་དུས་བྱ་དང་རི་དྭགས་ཚོགས་ཀྱིས་ཀྱང་། །
ལེགས་བྱས་མཐུ་དཔལ་འཕྲུལ་གྱི་ལྡེ་མིག་གིས། །
མགྲིན་པའི་གཏེ ར་ཕྱེ་ངག་གི་དཔལ་ཐོབ་ནས། །
ཕན་ཚུན་གླེང་མོལ་བྱེད་ལ་ཆགས་ཐོགས་བྲལ། །
དེ་ནས་རྒན་ལ་བཀུར་བའི་བ་དན་རླབས། །
སྲིད་པ་གསུམ་གྱི་རྩེ་མོར་བསྒྲེང་འདོད་ནས། །
རྒན་གཞོན་བར་མ་སོ་སོར་དབྱེ་བའི་ཚེ། །
ལོ་འདབ་དཀྱུས་སུ་རིང་བའི་ལྗོན་ཤིང་མཐོང༌། །
སྤེག་པའི་མགྲིན་པ་མཐོན་པོ་སྒྲེང་བཞིན་དུ། །
ནྱ་གྲོ་དྷ་ཞེས་ལྗོན་ཤིང་དེར་བསྟན་ནས། །
ཁྱེད་ཚོས་མཐོང་སྐབས་སྐྱེས་ཚད་ཅི་འདྲ་ཞེས། །
སྙན་འགྱུར་མགྲིན་པའི་ལམ་ནས་འདྲི་བར་བྱེད། །
648



སྲེག་པའི་དྲི་ཚིག་བསིལ་ཟེར་དོ་ཤལ་ཕྲེང༌། །
དྲན་འཛིན་དབང་པོའི་ཆུ་གཏེར་ལ་འཕོས་ཚེ། །
དགའ་བའི་རྦ་རླབས་མཁའ་ལ་འཕྱོ་བཞིན་དུ། །
དྲིས་ལན་ལྕི་བའི་འཕྲེང་བ་འདི་ལྟར་ཐོར། །
གླང་བོ་ན་རེ་ཁོ་བོ་འདིར་ཡོང་སྐབས་ །
ལྗོན་ཤིང་ཕུང་བོ་རང་གི་ལུས་དང་མཉམ། །
ཞེས་པའི་བདེན་གཏམ་སྦྲང་རྩིའི་བུ་མོའི་གླུ། །
ཐོས་འཛིན་འདབ་སྟོང་གྲོལ་བའི་རྒྱན་དུ་བྱིན། །
སྤྲེལ་གྱིས་ཁོ་བོས་མཐོང་སྐབས་རང་ལུས་དང༌། །
མཉམ་པ་དྲན་པའི་ལམ་ལ་རྒྱུ་བའི་ཚུལ། །
མ་གསང་སྣང་ཚུལ་དབྱར་རྔའི་སྒྲ་སྙན་པོ། །
སྙིང་གྲོགས་རྨ་བྱ་དགའ་སྐྱེད་གྲོགས་སུ་ལྡིར། །
རི་བོང་ན་རེ་ཁོ་བོས་མཐོང་སྐབས་ནི། །
ལོ་མའི་སྟེང་གི་ཟིལ་བའི་ཐིགས་པ་ནི། །
བདག་གི་སྐོམ་པའི་གདུང་བ་སེལ་བྱེད་དུ། །
སྐལ་བ་མི་དམན་ཐོབ་ཅེས་དྲང་བོར་སྨྲས། །
དེ་སྐད་སོ་སོའི་མཐོང་སྣང་ཁུ་བྱུག་གླུ། །
འགྱུར་ཁུགས་སྟོང་གི་གདངས་སུ་བཀུག་པ་ཡང་། །
སྲེག་པའི་ཡིད་དབང་དབྱར་གྱི་དཔལ་མོ་ལ༑ །
དགའ་བ་འཕེལ་བའི་གཉེན་དུ་རྒྱུ་བར་རྩོམ། །
649



སྲེག་པས་ཤིང་དེའི་རྩ་བ་ལོངས་སྤྱོད་ཅིང་། །
སླར་ཡང་ལྗོན་པའི་ཤིང་འདི་སྐྱེས་སོ་ཞེས། ། །
བདེན་གསུང་འཆི་མེད་བུ་མོའི་འགྲམ་ཆང་གིས། །
གྲོགས་ཡིད་བ་ཀུ་ལ་འདབ་གྲོལ་ཞིང་བཞད། །
དེ་ནས་མ་གཅིག་སྤུན་ལྟར་མཐུན་རྣམས་ཀྱིས། །
ཁེངས་ལྡན་སེམས་ཀྱི་ང་རྒྱལ་ཡོངས་དོར་ནས། །
ལྷག་བསམ་སྐྱ་རེངས་དཀར་བོའི་ཉག་ཕྲན་གྱིས། །
མི་མཐུན་རྒུད་པའི་སྐར་ཚོགས་དབྱིངས་སུ་བསྐྲད། །
ང་ཚོ་༢ གྲོ་ཚེ་ན་ཚོད་ཆེ་ཆུང་ལྟར། །
གོང་དུ་བཀུར་ཞེས་གླང་བོ་ཆེན་པོའི་སྟེང༌། །
ཁུར་བཞིན་སོང་ཚེ་ཀཱ་ཤིའི་ཡུལ་གྲུ་དེར། །
སྔོན་མེད་བཀྲ་ཤིས་དགེ་མཚན་སྣང་བས་ཁྱབ། །
གཞན་ཕན་སྙིང་རྗེའི་གཏེར་འཆང་སྲེག་པ་དེས། །
སྔོན་མེད་ཐུགས་ལ་འཁྲུངས་ཚུལ་སྙིང་གྲོགས་ཀྱི། །
ཡིད་དབང་རི་དྭགས་འགུགས་བྱེད་པི་ཝང་གླུ།
སོར་བཅུའི་འདབ་མ་སྐྱོད་པའི་ལམ་ནས་དྲངས། །
དེ་རིང་ནས་བཟུང་རིས་མེད་འགྲོ་ཀུན་གྱི། །
གཅེས་པའི་སྲོག་ལ་གནོད་པ་མི་བྱ་ཞེས། །
བཅོས་མ་མིན་པའི་དམ་བཅའ་གཟོངས་རྣོན་གྱིས། །
65)



སྙིང་སྟོབས་གོར་མོའི་སྟེང་དུ་རི་མོ་བྲིས། །
སླར་ཡང་མ་བྱིན་ལེན་དང་མི་ཚངས་སྤྱོད། །
སྤངས་ཤིང་བསླབས་པའི་གཞི་ལྔར་གནས་པ་དེར། །
དེང་དུས་ངུར་སྨྲིག་འཆང་བ་སྟོང་གིས་ཀྱང༌། །
ཚ་ཙམ་འགྲན་པའི་གོ་སྐབས་རྙེད་དོ་ལོ། །
དེ་ནས་རང་རང་རིགས་དང་མཐུན་པ་རྣམས་དང༌། །
གཞན་དང་གཞན་གྱི་སྒྲ་འཛིན་ལམ་ཡངས་པོར། །
ཕན་སླད་ངག་གི་རོལ་མོའི་ཞལ་གདམས་གླུ། །
སོ་སོའི་སྐད་དང་མཐུན་པའི་དབྱངས་སུ་བླངས། །
ཤིན་ཏུ་ཕན་པའི་བསླབ་བྱ་བསྒྲགས་པའི་མོད། །
ཀུན་ཡིད་སྔོན་མེད་དགའ་བ་རྒྱས་པ་ནི། །
སྙན་སྙན་སྤྲིན་གྱི་རོལ་མོ་ལྡིར་བའི་སྒྲ། །
རྨ་བྱའི་བུ་མོས་ཐོས་པའི་དོ་ཟླར་ཆས། །
མ་སྨད་ལྷག་བསམ་འགོག་མེད་གོང་ནས་གོང༌། །
འཕེལ་བའི་ཆ་རྫོགས་སྟོན་ཟླའི་དཀྱིལ་འཁོར་ལས། །
གཞན་ཕན་འོད་རླབས་དཀར་བོས་འཇིག་རྟེན་ཁྱོན། །
བཀྲ་ཤིས་དགེ་མཚན་རབ་ཏུ་བྱེད། ། །
དེ་མཐུས་ལྷས་ཀྱང་དུས་སུ་ཆར་ཕབ་པས། །
རྟག་ཏུ་ལོ་ལེགས་ཕྱུགས་སོགས་གོང་འཕེལ་བས། །
651



ཨེ་མ་རབ་ཡངས་རྒྱ་མཚོའི་གོས་ཅན་ཁྱོན། །
སྔོན་མེད་རྫོགས་ལྡན་གསར་བའི་དཔྱིད་དཔལ་ཤར། །
སྤྱོད་བཟང་འདབ་སྟོང་གྲོལ་བ་ལས་འོང་བའི། །
ཕན་དང་བདེ་བའི་དྲི་ཞིམ་འཐུལ་དང་ལྷན། ། །
རྒྱལ་བློན་འབངས་བཅས་རྐང་དྲུག་བདེ་སྐྱིད་ཀྱི། །
སྦྲང་རྩིའི་དཔལ་ལ་རོལ་བཞིན་ཧ་ཅང་སྐྱིད། །
འོན་ཀྱང་བསྐལ་བཟང་འདི་ནི་རང་རང་གི།
བསོད་ནམས་མཐུ་ཞེས་མི་དབང་མདུན་ན་འདོན། །
ཁྲོན་པའི་སྦལ་བའི་རྗེས་འགྲོ་དེ་རྣམས་ཀྱིས། །
བླུན་གཏམ་བྲག་ཆའི་རོལ་མོ་དཀྲོལ་ལ་བརྩོན། །
དེ་ཡང་བདེ་ལེགས་བསྐལ་བཟང་ཤར་བའི་རྒྱུ། །
སོ་སོའི་ཡིད་ལ་ཤར་ཚུལ་ཐ་དད་དེ། །
སྣ་ཚོགས་གཏམ་གྱིས་ཐེ་ཚོམ་གནས་དྲངས་ཚེ། །
དེར་བཞུགས་དྲང་སྲོང་ཆེན་པོར་འདྲི་བར་བྱེད། །
སྒྲིབ་མེད་མངོན་ཤེས་ལྔ་དང་ལྡན་པ་ཡི། །
དྲུང་སྲོང་ཞལ་སྒོ་ཆར་སྤྲིན་བ་གམ་ལས། །
ལྗགས་རྩེ་གློག་ཞགས་འཁྱུག་དང་ཆབས་ཅིག་ཏུ། །
དྲིས་ལན་དབྱར་གྱི་རྔ་གསང་འདི་ལྟར་བརྡུང་། །
འདི་ནི་ཁྱེད་ཅག་བསོད་ནམས་སྟོབས་མིན་ཏེ། །
652



སྲོག་ཆགས་བཞི་ཡིས་ན་ཚོད་རིམ་པ་བཞིན། །
བཀུར་དང་བསླབ་པའི་གཞི་ལྔ་བླང་བ་ཡིས། །
མཐུ་ལས་བྱུང་ཞེས་ཐེ་ཚོམ་དྲ་བ་བཅད། །
གཞན་ཡང་དྲང་སྲོང་དགྱེས་པའི་འཛུམ་ཞལ་ལས། །
ཡ་རབས་སྤྱོད་དང་བསླབ་པའི་གཞི་ལྔ་བོ། །
ཁྱེད་རྣམས་ལོངས་ཞེས་བཀའ་མཆིད་ཚ་ཟེར་གྱིས། །
དེ་རྣམས་སྙིང་གི་པད་མ་མངོན་པར་བཞད། །
དྲང་སྲོང་བདེན་པའི་གསུང་གི་ལྕགས་ཀྱུ་ཡིས། །
ཀུན་ཡིད་གཉིས་འཐུང་དབང་མེད་བཀུག་པའི་ཚེ། །
ད་ནི་ང་ཚོས་རྗེས་སུ་སློབ་བོ་ཞེས། །
ཀུན་གྱིས་མགྲིན་པའི་རོལ་མོ་གཅིག་ཏུ་འཁྲོལ། །
དེ་བཞིན་སྔོན་བྱུང་ཡ་མཚན་བ་དན་རླབས། །
གངས་ཅན་ལྗོངས་ཀྱི་མཁའ་ལ་བསྒྲེངས་པ་ན། །
དེང་གི་རླབས་ཆེན་སྤྱོད་བཟང་བསམ་འཕེལ་དབང་། །
འགྲོ་ཀུན་གཙུག་ཏོར་མཛེས་པའི་རྒྱུན་དུ་གྱུར། །
མ་སྨད་རྫོགས་ལྡན་གསར་བའི་འོ་མཚོ་ལས། །
འཁྲུངས་པའི་བོད་འབངས་མཐུན་སྒྲིལ་རྐང་འཐུང་རྩེར། །
སྔོན་མེད་གསར་དུ་བཞད་པའི་པད་མ་འདི། །
ཡ་རབས་ཉི་གཞོན་འཛུམ་པའི་དཔལ་ལས་བྱུང༌། །
653



འདབ་སྟོང་དེ་ཡི་དཔལ་ལ་རྗེས་ཆགས་པའི། །
སྤྱི་འབངས་གཤོག་ཟུང་གཡོ་བའི་རྐང་དྲུག་ཁྱུ། ། །
མཛའ་མཐུན་མགྲིན་པའི་གླུ་དབྱངས་ལེན་བཞིན་དུ། །
བདེ་སྐྱིད་སྦྲང་རྩིའི་དཔལ་ལ་རོལ་འདི་རྨད། །
བོད་འབངས་མཐུན་སྒྲིལ་ཡངས་པའི་ལམ་ཆེན་པོར། །
ཤོ་དང་རྒྱུན་ལ་རོལ་བཞིན་དུས་འདའ་བའི། །
སྤྱོད་ངན་དོར་ཏེ་རྒན་བཀུར་ཡ་རབས་ཀྱིས། །
གཞོན་ནུའི་འཛིན་མའི་དཀྱིལ་འཁོར་བརྒྱན་པར་ཤོག །
མ་རབས་སྤྱོད་པའི་མུན་པ་ཉམས་གྱུར་ཅིང་། །
ཡ་རབས་ལུགས་ཀྱི་ཟླ་བ་མངོན་པར་འཕགས། །
ཕ་མ་རྒན་རབས་བཀུར་བའི་སྲོལ་བཟང་འདི། །
འཛམ་གླིང་ཡོངས་སུ་རིས་མེད་དར་བར་ཤོག །
འདི ར་བརྗོད་དགེ་བས་འཇིག་རྟེན་སྐྱེ་དགུའི་ཚོགས། །
འཐབ་རྩོད་ནད་མཚོན་མུ་གེའི་ཚ་གདུང་རླབས། །
གཞིལ་བྱེད་དགེ་ལེགས་སྤྱིན་གྱི་མེ་ཏོག་གིས། །
རྫོགས་ལྡན་མྱུ་གུའི་དོ་ཤལ་བསྐྲུན་གྱུར་ཅིག །
654



ཤིས་ཚིག་མེ་ཏོག་སིལ་མ།
མཁའ་ལ་སྤྲིན་དཀར་མ་འཕྱུར་ཞིང་། །
འབྲུག་གིས་སྒྲ་ཆེན་མ་བསྒྲགས་པར། །
ཟིམ་ཟིམ་བབས་པའི་སྦྲང་ཆར་གྱིས །
སྐྱེ་དགུའི་ཡིད་ལ་བསིལ་བ་སྦྱིན། །
སྤྱི་ཚོགས་ནོར་འཛིན་དཔལ་མོའི་སྣོད། །
འཚོ་བའི་རྒྱུ་མཚོ་འཁྱིལ་བའི་རླབས། །
འགྲོ་ཀུན་ངང་ངུར་དགའ་བ་མཆོག །
རྣམ་པར་རྒྱས་པའི་གསོས་སུ་འཕྱུར། །
ཚིག་སྦྱོར་དབྱངས་ཅན་མགྲིན་པ་ལས། །
བརྐུས་པའི་རྗེས་མཐུན་སྙན་ངག་འབུམ། །
སྦྲང་ཆར་འབབ་པའི་ཟོལ་གྱིས་ནི། །
བློ་ལྡན་ཁོང་བར་ཞུགས་པར་གྱུར། །
སྤྱི་ཚོགས་འཚོ་བ་གསལ་བྱས་པའི། །
སྒྲུང་གཏམ་འོ་མའི་རླབས་འཕྱུར་བས། །
655



ཤེས་ལྡན་དགྱེས་པའི་གནས་དྲུངས་ཏེ། ། །
བསྔགས་བརྗོད་མགྲིན་པའི་རྫ་རྔ་བརྡུངས། །
བཅད་ལྷུག་སྤེལ་མའི་རང་བཞིན་དུ། ། །
ལེགས་པར་བསྡེབས་པའི་ལྷུག་རྩོམ་ཀུན། །
དོན་ཟབ་རྒྱ་མཚོའི་འཇིངས་འགྲན་བཞིན། །
འགྲོ་ཀུན་རྣ་བར་མཆོད་སྤྲིན་སྤྲོ། །
ཡིན་མིན་ཕུ་ཐག་བཅད་པ་ཡི། །
ཆེད་རྩོམ་ལག་ལྡན་སྣ་ཞགས་ཆེ། །
རིང་དུ་བརྐྱངས་པའི་ཟློས་གར་གྱིས། །
ཀུན་གྱི་ཡིད་དབང་འཆང་བར་བྱེད། །
བོད་ཀྱི་རིགས་ལ་ཕན་ཐོགས་པའི། །
སྒྱུར་རྩོམ་རྟ་ལྗང་འོད་འབར་བས། །
གཞོན་ནུའི་བློ་གྲོས་ཆུ་སྐྱེས་འདབ། །
རྣམ་པར་གྲོལ་བའི་རྩེ་དགའ་རྒོད། །
ཨེ་མ་རང་གཞན་སྨན་ཡོན་དུ། །
འགྱུར་བའི་ཡོན་ཏན་ཕུང་པོའི་གཏེར། །
སྦྲང་ཆར་དུས་དེབ་དོ་ར་ན། །
རི་རྒྱལ་ལྷུན་པོའི་གཟུགས་སུ་སྤྲུལ། །
ཚ་བའི་གདུང་ལ་གྲིབ་བསིལ་དང་། །
656



གྲང་བས་ཉེན་པར་ཉི་འོད་ལྟར། །
ཕན་པའི་སྦྲང་ཆར་དུས་དེབ་ནི། །
འདོད་དགུ་འཇོ་བའི་ནོར་བུ་བཞིན། །
རྨོངས་པའི་རྒྱ་ལས་མཐར་བྱེད་པའི། །
གྲོགས་སུ་རྒྱུ་བའི་སྦྲང་ཆར་ཁྱོད། །
སྨུག་ལ་སྦྱར་བའི་སྒྲོན་མེ་ཡི། །
གཟུགས་བརྙན་ཡང་དག་འཛིན་པར་བྱེད། ། །
ཤེས་ལྡན་སྙིང་གི་ཐིག་ལེ་རུ ། །
གྱུར་པའི་སྦྲང་ཆར་དུས་དེབ་ཁྱོད། །
གཞོན་ནུ་དག་གིས་ཡིད་འོང་བའི། །
སྨིན་ལེགས་འདོད་པའི་དགྲ་ཟླར་བྱེད། །
ཨེ་མ་ཁྱོད་ཀྱི་ནུས་མཐུ་ནི། །
དུས་ཀྱི་མཐའ་ཡི་མེ་དཔུང་དང་། །
རྣམ་པར་མཚུངས་ཀྱི་གཞན་པའི་དཔེ། །
སྲིད་མཐར་བཙལ་ཀྱང་རྙེད་པར་དཀའ། །
དེ་ཕྱིར་ཁྱོད་ཀྱི་སྙན་གྲགས་ཀྱི་ །
ཨཏྤལ་ཕྱོགས་ཀྱི་ལུས་ཕྲ་མའི། །
རྣ་ལུང་རྒྱུན་དུ་བྱིན་པ་ནི། །
གནམ་འོག་ཁྱབ་པའི་འབྲུག་སྒྲ་བཞིན། །
657



ཁྱོད་ཉིད་འཁྲུངས་ནས་ལོ་འཁོར་བཅུ། །
ལོན་པར་དགའ་བསུ་ཞུ་བའི་གླུ། །
ཁུ་བྱུག་མགྲིན་སྒྲར་རྫུ་བག་གིས། །
བདག་གི་ངག་ལས་ཤོར་བར་གྱུར། །
ཁྱོད་ཉིད་འཇིག་པའི་སྐབས་མེད་པར། །
བསྐལ་བ་བརྒྱ་ལ་གནས་པ་གང་། །
མི་ཤིགས་རྡོ་རྗེའི་རྩལ་རྫོགས་ཏེ། །
ཉི་མའི་འོད་བཞིན་འབར་གྱུར་ཅིག །།
འདི་ནི་《སྦྲང་ཆར་》དུས་དེབ་དཔར་འགྲེམས་བྱས་ནས་ལོ་ངོ་ཉི་ཤུ་འཁོར་
བར་རྟེན་འབྲེལ་ཞུ་བར་བྲིས་པའོ། །
658



སེམས།
གཅིག་གིས་གཅིག་ལ་ལྟ་བཞིན་ཁུ་སིམ་གྱིས། །
ལྗོན་པའི་ཡལ་གའི་ཕྲེང་བར་འཁྱུད་པ་ཁྱོད། །
སྐབས་རེར་ལྐུགས་པར་བརྫུས་པས་རྡོ་བ་དང་། །
ལན་རེར་ལང་ལིང་ལྡིང་བས་ལུ་གུ་འདྲ། །
ཤིང་འབྲས་ཆ་གཅིག་ཉིན་བཞིན་ཆེ་རུ་བསྐྱེད། །
མེ་ཏོག་ཟུང་ཞིག་མེ་ལྕེ་ཇི་བཞིན་བཞད། །
ལྗོན་པའི་གཞུང་ཤིང་མདའ་ལས་དྲང་བ་ཡིས། །
ཞོགས་པའི་ཉི་གཞོན་འོད་ཀྱི་བརྟུལ་ཞུགས་རྫོགས། །
སྒྲོན་མེ་ཆ་གཅིག་ཟེར་གྱིས་མཚན་མོ་གསལ། །
སྒྲོ་ལྡན་ཟུང་གིས་དགའ་སྐྱོ་གླུ་རུ་ལེན། །
བལྟས་ན་མཚན་མོ་ཕ་མཐའ་གཞལ་དཀའ་བས། །
འཛིན་མར་འཁྱིལ་བའི་རྒྱ་མཚོར་སྐྱེངས་པ་སྟེར། །
དེ་དག་མཁའ་ལྡིང་འདབ་གཤོག་ལྟར་ཡང་བས། །
སྲང་ལ་བཏེགས་ཀྱང་ལྕི་ཡང་འབྱེད་མི་ཐུབ། །
659



འཇིགས་རུང་ཆར་རླུང་དྲག་པོས་བརྡུངས་ན་ཡང་། །
རང་ལ་དབང་བའི་དྲི་ཞིམ་སྲུང་བཞིན་སྡོད། །
དེ་རྣམས་ཉི་ཟླ་ལྟ་བུར་ཁྱད་དུ་འཕགས། །
བརྟན་བརླིང་འགྱུར་མེད་མཛེས་སྡུག་ཡིད་དུ་འོང༌། །
དྲི་མ་བྲལ་བའི་ཁྲག་དང་མཆི་མའི་རྒྱུན། །
ཡུན་རིང་བསྐལ་བར་འཚོ་བའི་བཅུད་དུ་རྒྱུ།
ལྐུགས་པའི་བརྟུལ་ཞུགས་བཟུང་ནས་བྱང་ཁོག་སྟོད། །
ལང་ལིང་ལྡང་བའི་ཚུལ་གྱིས་གནས་པ་གང༌། །
ཕྲན་གྱི་རྣམ་ཤེས་རྟེན་དང་སྙན་ངག་གི། །
སེམས་ཀྱི་ཁང་པ་ཡིན་པར་སུ་ཡིས་བསྙོན།།
660



རྒྱལ་པོ་རབ་གསལ་གྱི་རྟོགས་བརྗོད།
ཚེ་རིང་དབང་ཕྱུག་སྟོབས་དང་འབྱོར་བའི་གཏེར། །
སྙན་གྲགས་ཤེས་རབ་བླ་ན་མེད་པའི་མཛོད། །
ལུང་རྟོགས་བཤད་སྒྲུབ་སྤེལ་བར་མཁས་པའི་ལྷས། །
ཁོ་བོ་ཚེ་རབས་ཀུན་ཏུ་བསྲུང་བར་མཛོད། །
སྙན་འགྱུར་འབུམ་སྡེའི་ཚིག་སྦྱོར་སྡེབ་པའི་རྩལ། །
གཞུང་ལུགས་རབ་འབྱམས་ཐོགས་མེད་སྨྲ་བའི་མཐུ། །
ཕས་རྒོལ་ལོག་རྟོག་འཇོམས་པའི་རྩོད་ཐབས་འཕྲུལ། །
བདག་ལ་སྩོལ་ཏོ་དབྱངས་ཅན་ངག་གི་ལྷ། །
འགྲོ་ལ་ཕན་བདེའི་རྦ་རླབས་འཕྱུར་བ་ཡི། །
རྒྱལ་བའི་བསྟན་པའི་བདུད་རྩིའི་རྒྱ་མཚོ་ལས། །
བླངས་པའི་རབ་གསལ་རྟོགས་བརྗོད་ནོར་བུའི་དཔྱ། །
འགྲོ་ཀུན་ཐར་བར་འདྲེན་པའི་སྐྱེས་སུ་ཕུལ། །
འདི་ལྟར་ཐོས་སོ་ལྷོ་ཕྱོགས་ཀྱི། །
བདེ་ཞིང་སྙོམས་པའི་གསེར་ལྡན་གཞིར། །
རྒྱ་གར་ཞེས་བྱའི་སྙན་གྲགས་ཀྱིས། །
སྤྲིན་གྱི་སྒྲ་དབྱངས་འཕྱ་བ་ཡོད། །
661



ཕུན་ཚོགས་དཔལ་གྱི་སྡེ་བཞིའི་ཆབ། །
གཡས་འཁྱིལ་ས་ཡི་སྙིང་བོ་དེར། །
གསེར་གྱི་བ་གམ་གཞལ་ཡས་ཁང་། །
བཟོད་བཀོད་ལེགས་པའི་རྔམ་བརྗིད་འབར། །
རྨུགས་འཛིན་འབྱོར་བའི་སྟོབས་ལ་ཡང་། །
དམོད་པར་སྤོབས་པའི་སྣ་ཚོགས་ཟོང་། །
སིལ་མར་བཀྲམ་པས་སུམ་རྩེན་གྱི། །
དཔལ་ཡང་རྐང་པའི་རྟེན་དུ་བྱས། །
ཁང་པ་ཁང་བརྩེགས་བརྒྱ་ཕྲག་གིས། །
ཡོངས་སུ་བསྐོར་བའི་གྲོང་ཁྱེར་ནི། །
བརྒྱ་བྱིན་ཁང་བཟང་སར་གཤེགས་ཤིང་། །
འོད་ལྡན་མཐོ་རིས་ལྟ་བུ་བརྗིད། །
བདེན་དང་བརྟུལ་ཞུགས་སྦྱིན་པ་དང༌། །
བརྩེ་བས་འབངས་ཀུན་སྐྱོང་བྱེད་པར། །
འཆི་མེད་བུ་མོས་བསྔགས་པ་ཡི། །
རབ་གསལ་ཞེས་བྱའི་ས་བདག་བཞུགས། །
གང་གི་གྲགས་པའི་མེ་ཏོག་གི། །
དོག་པའི་ཡོན་ཏན་དྲི་བཟང་ཚོགས། །
ཕྱོགས་ཀུན་རི་དྭགས་མིག་ཅན་གྱི། །
སྒྲ་འཛིན་ཟུང་གི་རྒྱན་དུ་གྱུར། །
662



དེ་ཡི་ཞབས་རྡུལ་ཆུ་ལས་སྐྱེས། །
ཕྱོགས་ཀྱི་ས་སྐྱོང་གཙུག་ཏུ་མཛེས། །
གྲགས་པའི་རྔ་ཆེན་སྲིད་གསུམ་ན། །
ཡོན་ཏན་དབྱུ་གུས་རྡུང་བར་བརྩོན། །
རི་རབ་ལྷུན་པོ་གླིང་བཞི་དང་། །
ཉི་ཟླ་འཆི་མེད་ལམ་གྱི་རྒྱུན། ། །
དེ་བཞིན་ས་སྐྱོང་ཆེན་པོ་འདི། །
སྐྱེ་འགྲོའི་དཔལ་དུ་མངོན་པར་བརྗིད། །
ཐབས་དང་ཤེས་རབ་ལྡན་པ་གང་གི་བཀའ། །
ས་གཞི་སྐྱོང་བའི་ཚོགས་ཀྱི་སྤྱི་བོ་ལ། །
གསེར་གྱི་མེ་ཏོག་དྲི་མ་མེད་པ་ཡི། །
དོ་ཤལ་བཞིན་དུ་ལྷུང་བར་མཆོད་ཅིང་བཀུར། །
དྲག་ཤུལ་སྤྱོད་པའི་བཙན་གྱིས་བཀུག་མིན་ཞིང་། །
གྱ་ནོམ་ཟས་ནོར་སྟོབས་ཀྱིས་བྲིད་མིན་ཡང་། །
རྒྱལ་པོར་བཀུར་བའི་འབངས་རྣམས་མཐོ་རིས་སུ། །
བགྲོད་པའི་བསོད་ནམས་ཐེམ་སྐས་འདི་ཡིས་བཙུགས། །
ནམ་ཞིག་གླེང་རྫི་ཀུན་ཏུ་བགྲོད་ཅེས་པས། །
ལག་ལྡན་ཁྲིད་ནས་ཕོ་བྲང་མདུན་ལྷགས་ཏེ། །
ས་སྐྱོང་ཁྱེད་ཀྱིས་གླང་བོ་འདིར་གཟིགས་ཞེས། །
པུས་མོ་ས་ལ་བཙུགས་ཏེ་ལན་བརྒྱར་སྨྲས། །
663



ས་སྲུང་ས་གཞིའི་མཐིལ་དུ་འོང་བ་ལྟའི། །
གླང་ཆེན་མཆོག་ཏུ་གྱུར་པར་རྒྱལ་པོ་དང་། །
བློན་ཆེན་རྣམས་ཀྱིས་ཡང་ཡང་གཟིགས་དང་ལྷན། །
བསྔགས་པའི་མེ་ཏོག་སིལ་མ་ཅི་ཡང་ཐོར། །
སྒོ་ཡི་སོ་གཉིས་སོན་པའི་གླང་བོ་ཆེ། །
ཀེ་ལ་ཤ་ཡི་གངས་རི་ལྟར་གཡོ་བ། །
མཐོང་བས་ས་སྐྱོང་དྲི་བཟང་གིས་བོས་པའི། །
བུང་བ་མེ་ཏོག་འདབ་མར་འཁྱུད་པ་བཞིན། །
བདག་གིར་འཛིན་པར་འདོད་པ་དང་། །
ཟླ་ཚེས་དཀར་པོ་ལྷན་ཅིག་འཕེལ། །
བཞོན་པར་སྤྱོད་པའི་སྲེད་པ་དང་། །
དབྱར་གྱི་ཆུ་བོ་མཉམ་དུ་རྒྱས། །
བདུད་རྩིའི་ཆུ་གཏེར་མ་བསྲུབས་ཤིང༌། །
ནོར་རྒྱུས་ཐང་ཡང་མ་བཅད་ལ། །
རི་བོ་བསྒྲིལ་བ་མེད་པར་ནི། །
གླང་ཆེན་འདི་ནི་སུ་ཡིས་བསྐྲུན། །
དེ་ནས་རྒྱལ་པོ་རབ་གསལ་གྱིས། །
གླང་བོ་བཏུལ་ནས་རང་ཉིད་ལ། །
ཕུལ་ཞེས་གླང་རྫི་ཀུན་ཏུ་བགྲོད། །
བཀའ་ལུང་ལྕི་བོས་ནོན་པར་བྱས། །
664



སྐྱེ་བ་སྔོན་གྱི་ལས་དབང་གིས། །
གླང་རྗེས་ལག་ལྡན་བཏུལ་བ་དང༌། །
རྒྱལ་པོའི་བཞོན་པར་ཕུལ་བ་ན། །
དགྱེས་པའི་འཛུམ་གྱི་མེ་ཏོག་བཞད། །
ཤིན་ཏུ་དུལ་བའི་གླང་བོ་ལ། །
ས་སྐྱོང་རབ་གསལ་ཞོན་པ་དང་། །
ཆབས་ཅིག་རང་གི་འདོད་པ་བཞིན། །
ཡུལ་དང་ཡུལ་ཕྱོགས་ཀུན་ཏུ་ཉུལ། །
དབང་ཕྱོགས་ལྷུན་པོའི་རྩེ་མོ་ལ། །
ཉི་མའི་དཀྱིལ་འཁོར་ཤར་བ་ལྟར། །
ལག་ལྡན་རྒྱན་གྱིས་སྤུད་པའི་སྟེང་། །
ས་སྐྱོང་ཆིབས་ཏེ་ནགས་སུ་གཤེགས།
རི་བོ་འབིགས་བྱེད་ཉེར་ཕྱིན་ཚེ། །
རྨོངས་རྣམས་འཁོར་བ་སྒྲུབ་པ་ལ། །
ནན་གྱིས་སྤྲོ་ཞེས་གླང་ཆེན་གྱི། །
བག་ཆགས་སད་དེ་ནགས་སུ་རྒྱུགས། །
གླང་མོའི་དྲི་བཟང་རབ་སྲིད་ཅིང་། །
དྲི་མར་སྣོམ་བཞིན་རྒྱུགས་པ་ན། །
གནམ་ས་འཁོར་བའི་འཇིགས་སྐྲག་ཆེ། །
རྒྱལ་པོའི་སྤྱི་བོར་ལྷུང་བར་གྱུར། །
665



དེ་ཚེ་རྒྱལ་པོ་རབ་ཁྲོས་ཏེ། །
གླང་བོ་བཏུལ་ཡོད་ཟེར་ན་ཡང༌། །
འདི་འདྲའི་རྒོད་པ་ཅི་ཡིན་ཞེས། །
ཀུན་ཏུ་བགྲོད་ལ་བཀའ་བཀྱོན་གནང་། །
དུལ་བ་བསླབས་པ་དང་འགལ་བས། །
གླང་རྫི་ཀུན་ཏུ་བགྲོད་སྐྱེངས་ཤིང་། །
འཇིགས་སྣང་བ་སྤུ་གཟེངས་བཞིན་དུ། །
ཐལ་མོ་སྦྱར་ནས་འདི་ལྟར་གསོལ། ། །
བདག་ནི་གླང་བོའི་ལུས་འདུལ་བར། །
མཁས་པས་རབ་ཏུ་ཐུལ་ལགས་ཀྱང་། །
སེམས་འདུལ་བ་ལ་དཀའ་ཐུབ་ཀྱི། །
སྡོམ་པ་བསླབས་པ་རྣམས་མཁས་སོ། །
འདོད་པའི་ཕྱོགས་སུ་ཆགས་པའི་སེམས། །
གཤོང་གཤོང་རི་གཟར་ལས་འབབ་པའི། །
ཆུ་བོའི་རྗེས་སུ་འགྲོ་བས་ན། །
བདག་འདྲས་འདུལ་བར་ག་ལ་ནུས། །
གླང་བོས་གླང་མོའི་དྲི་ཚོར་བས། །
ལྕགས་ཀྱུས་དབང་དུ་མི་འདུས་པ། །
མི་ངན་འདོད་ཆགས་ཀྱི་དབང་གིས། །
འཛེམ་བྲལ་ལོག་ལམ་འཇུག་པ་བཞིན། །
666



དེ་ནི་འཇིག་རྟེན་སེམས་ལྡན་གྱི། །
རང་བཞིན་ཉིད་དུ་ངེས་པའི་ཕྱིར། །
རེ་ཞིག་གླང་བོ་གར་འགྲོར་བཏང་། །
ངེད་གཉིས་ལྗོན་ཤིང་ཡལ་འདབ་འཛིན། །
དེ་ལྟར་གདམས་རྗེས་ཁོང་གཉིས་ཀྱིས། །
ཤིང་ལོར་འཇུས་ནས་སྲོག་ཀྱང་ཐར། །
རྒྱལ་པོ་དང་ནི་གླང་རྫི་གཉིས། །
ཤིང་ལས་བབས་ཏེ་ས་ལ་བྱོན། །
དུས་དེར་རྒྱལ་པོ་ཁབ་དེའི་འབངས་ཀུན་གྱིས། །
མགྱོགས་འགྲོ་ཁྲིད་ནས་ས་བདག་བསུ་བར་ཡོང༌། །
རྒྱལ་པོ་རབ་གསལ་རྟར་ཞོན་ཕོ་བྲང་ཕྱོགས། །
རླུང་གིས་བདས་པའི་སྤྲིན་ཕུང་བཞིན་དུ་སོང་། །
གླང་བོས་གླང་མོར་སྤྱོད་ནས་འདོད་པ་ཚིམ། །
ཞག་བདུན་འགོར་ནོས་དཔྱད་དྲན་སྔར་གྱི་སར། ། །
སླེབས་ཤིང་ལུས་སེམས་ཤིན་ཏུ་དུལ་མཐོང་ནས། །
གླང་རྫི་ཀུན་ཏུ་བགྲོད་ནི་དགའ་བས་མྱོས། །
དེ་ནས་མི་བདག་རྒྱལ་པོའི་དྲུང་ཕྱིན་ཏེ། ། །
སྔོན་དུས་ཆགས་པས་མྱོས་པའི་གླང་བོ་མཆོག །
དུལ་བ་བསླབས་པར་མ་འགལ་སླེབས་སོ་ཞེས། །
667



བརྗོད་ལ་སྨྲ་བའི་འབབ་སྟེགས་ངལ་བར་བྱེད། །
ཐུགས་ཆེས་བུང་བ་རྒྱལ་པོའི་པད་མའི་ཁྱིམ། །
ཐེ་ཚོམ་མེད་པར་འཇུག་པའི་འཕུར་ལྡིང་གིས། །
དྲི་ཟའི་འཇིག་རྟེན་རྫོགས་པའི་ཟློས་གར་དང་། །
སྐབས་གསུམ་གྲོང་གི་དཔལ་ཡང་ཟིལ་གྱིས་གནོན། །
སྟག་དང་སེང་གེ་གཅན་གཟན་མ་རུངས་པའི། །
ལུས་འདུལ་ནུས་ཀྱང་འདོད་ཆགས་ཀྱིས་མྱོས་པའི། །
སེམས་འདི་ཤིན་ཏུ་འདུལ་བར་དཀའ་འོ་ཞེས། །
གླང་རྫི་ཀུན་ཏུ་བགྲོད་ཀྱིས་སྨྲ་བར་བྱེད། །
རྒྱལ་པོ་མགུ་སྟེ་གླང་ཆེན་རྫི་བོ་ལ། །
རབ་ཏུ་ཞི་བའི་ཁྲིམས་ཀྱིས་སེམས་ཀྱི་གླང་། །
འདུལ་སླད་སྡོམ་པའི་ཞགས་པས་བཏགས་པ་འགའ། །
འཇིག་རྟེན་འདི་ན་ཡོད་དམ་ཞེས་ཀྱང་དྲིས། །
འགྲོ་བའི་ཉོན་མོངས་མ་ལུས་འཇོམས་བརྩོན་ཞིང༌། །
རྣམ་རིག་ལྡན་ལ་འབད་པས་ཆགས་བྲལ་བསྐྱེད། །
ཞི་ཞིང་ཆོག་ཤེས་དྲི་མེད་རབ་རྟོགས་རྣམས། །
སངས་རྒྱས་ཁོ་ན་ཡིན་ཞེས་གླང་རྫིས་ཞུས། །
རྒྱལ་པོས་སངས་རྒྱས་མཚན་སྙན་ཐོས་ཙམ་གྱིས། །
སྔོན་གྱི་བག་ཆགས་རྣམ་པར་སད་པ་ཡང་། །
668



འཆི་མེད་ལམ་དུ་རྒྱུ་བའི་རྟ་ལྗང་ཟེར། །
ས་ཡི་ཆུ་སྐྱེས་འ གྲུམ་པར་ལྷུང་བ་བཞིན། །
འཁོར་བའི་སྡུག་བསྔལ་རྒྱ་མཚོ་ཆེར་བྱིང་བའི། །
འགྲོ་བ་འདི་དག་དགེ་བའི་ལམ་བཟང་ནས། །
རྫོགས་པའི་བྱང་ཆུབ་ས་ལ་བསྒྲལ་བར་བྱ། །
སྙམ་པའི་སེམས་བསྐྱེད་རྒྱལ་པོར་སྐྱེས་པར་གྱུར། །
དུས་དེར་མཁའ་ལས་གཙང་མའི་རིས་ཀྱི་ལྷས། །
ས་བདག་ཡང་དག་རྫོགས་པའི་བྱང་ཆུབ་ཏུ། །
མངོན་པར་རྫོགས་པར་འཚང་རྒྱུ་འགྱུར་རོ་ཞེས། །
སྒྲ་དག་བྱུང་བས་ཡུལ་དེར་ཤིས་པ་བསྒྲུབས། །
ལྷ་ཡིས་དེ་སྐད་སྨྲས་པ་ཐོས་པའི་ཚེ། །
རྒྱལ་པོ་རྡུལ་དང་བྲལ་བ་རྣམས་ཀྱི་མཆོག །
སྐྱེ་བ་དྲན་ཞིང་ལྷ་ཡི་མིག་ལྡན་པའི། །
བྱང་ཆུབ་སེམས་དཔའ་ཆེན་པོ་ཉིད་དུ་གྱུར། །
དེ་ནས་དེ་ནི་སྙིང་སྟོབས་ཡངས་ལྡན་མིག་ནི་དེ་ཉིད་དག་ལ་གཏད། །
སྲིད་པའི་ཆུ་གཏེར་བྱིངས་པའི་འབྱུང་བོ་ཀུན་ལ་རྗེས་སུ་བརྩེ་ལྡན་ཞིང༌། །
ཡང་དག་རིག་པ་སྤྲོ་བ་དང་ལྡན་མངོན་པར་གསར་བ་བསྐྱེད་པ་ལས། །
སེམས་ཅན་རྣམས་ནི་ཡང་དག་ བསྒྲལ་ ཕྱིར་ དགེ་ བའི་ལམ་ དག་ བགྱིས་ པར་
གྱུར། །
669



ཕྱུགས་ཀྱི་བདག་པོ།
དབྱར་དགུན་སྟོན་དཔྱིད་དུས་ཚིགས་བཞི་ཡི་རྡུང་རྡེག་ཚད་མེད་བྱས་པའི་
སྡུག །
ཨམ་གཙིགས་བསྡམས་ཏེ་བཟོད་སྒོམ་བྱེད་བཞིན་ཉིན་ཞག་འཁྱོལ་བའི་ལྷག་
བསམ་དང༌། །
བགྲང་བྱ་བརྒྱ་ཕྲག་དུ་མའི་རེ་འདུན་རྩྭ་ཐང་རྒྱས་པའི་སྙིང་སྟོབས་མཆོག ། །
ནེའུ་གསིང་ ཡང་ བར་ གཉིད་ ཀྱིས་ བཟི་ བའི་ ཕྱུགས་ ཀྱི་ བདག་ པོ་ ཡིན་ པར་
སེམས། །
སུས་ཀྱང་དོ་སྣང་གཏན་ནས་མི་བྱེད་ཁེར་རྐྱང་ལུས་པའི་གཏམ་རྒྱུད་ཅིག །
སུས་ཀྱང་ གཅེས་ པའི་ རྣམ་ འགྱུར་ མི་ སྟོན་ དབེན་ པར་ བོར་ བའི་ གབ་ ཚིག་
ཅིག ། །
སུས་ཀྱང་ཤ་ཚས་བདག་གཉེར་མི་བྱེད་གཅིག་པུར་འགྲེང་བའི་རྡོ་རིང་ཞིག །
ནེའུ་གསིང་ ཕང་ བར་ གཉིད་ ཀྱིས་ བཟི་ བའི་ ཕྱུགས་ ཀྱི་ བདག་ པོ་ ཡིན་ པར་
སེམས། །
ཁྱོད་ཀྱི་རྒྱུད་མདངས་འབྲས་ལྡན་སྟོན་གྱི་ཤིང་ལོ་ལྷུང་བ་དང་འགྲོགས་ཏེ། །
ཁོ་བོའི་འཕར་ལྡིང་བྱེད་པའི་སྙིང་གི་དབང་བོའི་ཐིག་ལེར་འཕོས་པ་ན། །
67)



ཁྱོད་གྱི་སླད་དུ་མནོ་བསམ་འཕྲུལ་གྱིས་ཐ་མག་རྐང་ཐུར་བརྒྱ་ཕྲག་སྦྱར། །
སྐྱོ་ངལ་གླང་བོ་དྲན་འཛིན་པད་ཚལ་ཞུགས་ཏེ་བདེ་བའི་རྫིང་བུ་རྙོག །
སྤྲེའུ་བྱང་ཆུབ་སེམས་དཔའི་སྙིང་རྗེ་བདུད་རྩིའི་རྒྱ་མཚོ་འཁྱིལ་བའི་རླབས། །
བྲག་ སྲིན་ མོ་ ཡི་ ཤ་ ཟའི་ གདུག་ རྩུབ་ ཉམས་ མེད་ རྒྱས་ པའི་ ནམ་ མཁའི་
དབུགས། །
ལྷན་ཅིག་སྡེབ་པའི་སྒྲ་ལས་བྱུང་བའི་ཡར་ཀླུང་སེང་གེའི་ཕང་བ་ནས། ། །
ཁ་བ་བུ་ཡུག་འཚུབ་པའི་མདོ་དབུས་ས་མཐོའི་ཕྱུགས་ཀྱི་བདག་པོ་འཁྲུངས། །
ཁྱོད་ཀྱི་སྦྲ་ནག་འཛིན་པའི་ཕུར་བས་དམ་པོར་བཅིངས་པའི་ཕྱག་རྒྱུ་ཡིས། །
འཛམ་གླིང་སུམ་གཉིས་ས་ཡང་དཀའ་བ་ཅི་ཡང་མེད་པར་བཀུག་པའི་ཚེ། །
མེ་ཏོག་ ཆར་ བའི་ ཟོལ་ གྱིས་ འབབ་ པའི་ རྒྱུན་ གྱིས་ ཁ་ སྲུབས་ བརླན་ པའི་
རླངས། །
འཕྱུར་བའི་སྟོབས་ཀྱིས་ གླིང་འདིའི་ཧམ་སེམས་ ཅན་གྱི་མིག་ཀྱང་ལྡོངས་པར་
བྱེད། །
ཁྱེད་ནི་བཅོས་བསྒྱུར་རླབས་ལ་རྩེན་ཞིང་གསར་གཏོད་ལྷུང་སྒྲ་སྒྲོག་པ་ཡི། །
དུས་ཀྱི་འགྱུར་ལྡོག་བྱུང་བའི་ཁྲོད་ཀྱི་ཉམས་པ་མེད་པའི་རྒྱུ་མཚོ་དང་། །
སྤྲིན་དཀར་ཐོར་བུས་མཛེས་པའི་ནམ་མཁའི་དབྱིངས་ཀྱི་ཉི་ཟླའི་འདྲེན་བྱེད་
དུ། །
ཡུམ་བུ་བླ་སྒང་སླར་ཡང་འོད་དུ་འབར་བར་རྫོགས་ཚིག་ཅི་ཡང་བྲིས། །
དེ་ནས་བརྩམས་ཏེ་རྩྭ་ཐང་མེ་ཏོག་གློ་བུར་འོངས་པའི་སད་ཀྱིས་བཅོམ། །
དེ་ནས་བརྩམས་ཏེ་བདག་པོ་མེད་པའི་རྟ་ནོར་ལུག་གསུམ་སྤྱང་ཀིས་བསད། །
671



དེ་ནས་བརྩམས་ཏེ་སྦྲ་ནག་ནང་གི་ལྷིང་འཇགས་སྨག་རུམ་སྟུག་པོར་གྱུར། །
དེ་ནས་བརྩམས་ཏེ་རུ་སྐོར་ནང་ནས་ཁྲག་དམར་གཏམ་རྒྱུད་གླིང་ལ་འཕུར །
འོད་ཀྱི་སྣང་བར་ཞེན་པ་ཁྱོད་ཉིད་འཛམ་བུའི་གླིང་གི་ཡང་རྩེ་ཡི། །
ས་ གཞིའི་ མཐིལ་ ན་ སྐོམ་ པའི་ གདུང་ བས་ རབ་ ཏུ་ གཟིར་ བའི་ གོམ་ འགྲོས་
འཁྱོར། །
བདེ་བའི་དྲོད་ལ་མངོན་པར་མེད་པ་ཁྱོད་ཀྱིས་ཁ་བ་བུ་ཡུག་ཁྲོད། །
ད་ དུང་ བཟོད་ སྒོམ་ བྱེད་ བཞིན་ སྙིང༌ རྗེའི་ ལྷ་ རྫས་ དམིགས་ མེད་ འགྲོ་ ལ་
བསྐུར། །
རྟ་ལྗང་ཉེ་སར་གྲང་ངར་མེད་པར་དྲོད་འཇམ་འོད་ཀྱིས་ཁྱབ་པ་དང་། །
ཟླ་བའི་ཉེ་སར་མུན་པ་མེད་པར་དཀར་གསལ་སྣང་བས་ཁྱབ་དགོས་ཀྱང༌། །
གྲང་ངར་ལྡང་ཞིང་འོད་མེད་མུན་པའི་འཇིག་རྟེན་ཉིད་དུ་གྱུར་པ་ལ། །
ཕྲ་ཞིབ་རིག་པའི་སྲང་གིས་འ ཇལ་མཁོན་ཉིན་མོའི་སྐར་མ་བཞིན་དུ་དཀོན། །
དབྱར་གསུམ་ སྤང་ན་བག་ཕེབས་དལ་གྱིས་རྒྱུ་བའི་དཀར་ནག་ཕྱུགས་རིགས་
ཀུན། །
གངས་རླུང་འཚུབ་མའི་བུ་ཡུག་དྲག་ཏུ་འཁོར་བའི་དབུས་སུ་ཉུལ་བ་ལས། །
རྡོ་ཆུ་འབབ་པའི་སྒྲ་ལྟར་གྲགས་པའི་སྔོན་མེད་ཤུགས་རིང་གླལ་བ་ཡང་། །
གཅིག་ནས་ གཅིག་ ཏུ་ བརྒྱུད་ པའི་ གཏམ་ རྒྱུད་ གསར་ པ་ ཡིན་ པར་ སུ་ ཡིས་
བསྙོན། །
ཟབ་ཅིང་ གསང་ བའི་ ཕྱག་ རྒྱུས་ བཏབ་ པའི་ གཏམ་ རྒྱུད་ གཏེར་ དུ་ སྦས་ པ་
དང་། །
672



ཐོབ་ཤོར་གཉིས་ཀྱི་འཕེལ་འགྲིབ་སྐྱེན་པའི་བར་དུ་གནས་ཤིང་འཚོ་བ་ཁྱོད། །
གདོད་མ་ཉིད་ནས་གཏམ་རྒྱུད་ཅིག་གི་བརྗོད་བྱ་ཁོ་ན་ཡིན་ནོ་ཞེས། །
སྨྲ་བའི་འབབ་སྟེགས་ངལ་བར་བྱེད་བཞིན་ཁ་ཚོན་གཅོད་པར་སུ་ཡིས་འགོག་
སྐྲ་ལོ་གངས་ཀྱིས་བྱུགས་པའི་ཨ་མའི་ངག་ནས་ཡིག་དྲུག་ཟླ་བའི་དབྱངས། །
འདམ་ལྕིའི་ ཁྲོད་ དུ་ དགོ་དགོ་ཟེར་ བཞིན་སྨན་ ཤར་ རྣམས་ ཀྱི་ བཞོ་དབྱངས་
སྒྲ། །
རྟ་ཐོག་འགྱིང་བའི་ཕྱུགས་ཀྱི་རྫི་བོའི་སྙན་ཞིང་འཇེབས་པའི་རི་ཀླུ་རྣམས། །
ཁྱོད་ལས་བྱུང་བའི་གཏམ་རྒྱུད་མིན་ན་ཅི་ཞིག་ཡིན་ནོ་འབྲོག་པ་ལགས། །
ཁྱོད་ཀྱིས་དུས་རབས་མངལ་དུ་སྦྲུམ་པའི་རྟ་བདུན་དབང་བོ་ཁུར་ནས་ཤོག །
བདག་གིས་ སིལ་ བུར་ ར་ བའི་ འོད་ ཟེར་ ཕྱོགས་ ཀུན་ ཐོར་ བ་ བཏུས་ ནས་
ཡོང་། །
བགྲང་ཡས་རྒྱུ་སྐར་ཐང་མ་བརྡལ་འདྲའི་ནམ་མཁའ་སྔོ་ཞིང་དྭངས་ན་ཡང་། །
རྩི་ཤིང་སྐམ་པོས་ཁེངས་པའི་རྩྭ་ཐང་གཡུ་ཡི་མདོག་ཏུ་བསྒྱུར་ནུས་སམ། །
ཁྱོད་ལ་སྙིང་ནས་བརྩེ་ཞིང་རབ་ཏུ་དགའ་བའི་སེམས་པ་ལྡོམ་པོ་ཞིག ། །
ཁྱོད་ཀྱི་ཆེད་དུ་ཡུལ་ཕྱོགས་ངེས་མེད་འཁྱམ་པའི་སེམས་པ་ལྡོམ་པོ་ཞིག །
ཁྱོད་ལ་ལང་ཚོའི་སྟོབས་ཤུགས་འཚོལ་བར་འགྲོ་བའི་སེམས་པ་ལྡོམ་པོ་ཞིག །
ཚ་གྲང་འདྲེས་པའི་གཡང་དུ་ལྷུང་ནས་ཤི་གསོན་བར་དུ་འཕག་འཚག་བྱེད། །
63



དག་ཞིང་།
སྔོ་བསངས་ཀྱི་ནམ་མཁའ་དྭངས་ཤིང་གསལ།
དཀར་མཛེས་ཀྱི་གངས་རི་མཐོ་ཞིང་བརྗིད།
ཆུ་ཀླུང་དང་མཚོ་མོ་གཙང་ཞིང་བསིལ།
ཚང་ཚིང་གི་ནགས་ཚལ་སྔོ་ཞིང་ལྗང་།
འདི་ནི་ང་ཡི་ཕ་ཡུལ་ཡིན།
ང་རང་ཁྱེད་ལ་རབ་ཏུ་དགའ།
ང་ཡི་ཕ་ཡུལ་གངས་ལྗོངས།
ཁྱེད་ནི་ངའི་སེམས་ཀྱི་དག་ཞིང་ཡིན།
མུ་མེད་ཀྱི་རྩྭ་ཐང་ཡངས་ཤིང་ཆེ།
སྣ་ཚོགས་པའི་མེ་ཏོག་མཛེས་ཤིང་སྡུག
དཀར་ནག་གི་ཕྱུགས་རིགས་ཀུན་སར་ཁྱབ།
རྫི་བོ་ཡི་གླུ་གཞས་སྙན་ཞིང་འཇེབས།
འདི་ནི་ང་ཡི་ཕ་ཡུལ་ཡིན།
ང་རང་ཁྱེད་ལ་རབ་ཏུ་དགའ།
ང་ཡི་ཕ་ཡུལ་གངས་ལྗོངས།
ཁྱེད་ནི་ངའི་སེམས་ཀྱི་དག་ཞིང་ཡིན།
674



གྲོང་ཚོ་རྣམས་འབྲས་ལྡན་ལྗོན་པས་བསྐོར།
ས་ཞིང་དུ་སྙེ་མ་རླབས་ལྟར་འཕྱུར།
དགོན་སྡེ་རུ་ཆོས་སྒྲ་འབྲུག་ལྟར་ལྡིར།
ཡ་རབས་ཀྱི་ལུགས་བཟང་དར་ཞིང་སྐྱིད།
འདི་ནི་ང་ཡི་ཕ་ཡུལ་ཡིན། །
ང་རང་ཁྱེད་ལ་རབ་ཏུ་དགའ།
ང་ཡི་ཕ་ཡུལ་གངས་ལྗོངས།
ཁྱེད་ནི་ངའི་སེམས་ཀྱི་དག་ཞིང་ཡིན།
675



དགུ་ཆུ་སྔོན་མོའི་གཤིས་ཀ
འཁྱིལ་བའི་དུས་སུ་དྭངས་ཤིང་རབ་ཏུ་བསིལ། །
བཞུར་བའི་དུས་སུ་སྟོབས་ཤུགས་ཤིན་ཏུ་ཆེ། །
ནམ་ཡང་གཞན་ཕན་ཁོ་ན་སྒྲུབ་པ་ནི། །
དགུ་ཆུ་སྔོན་མོའི་འགྱུར་མེད་གཤིས་ཀ་ཡིན། །
འགོག་རྐྱེན་སྣ་ཚོགས་ཐུག་ཀྱང་ཞུམ་པ་མེད། །
དཔའ་ཞིང་རྟུལ་ཕོད་ཉམས་ཀྱིས་མདུན་དུ་མཆོང༌། །
ནམ་ཡང་སྐྱོ་བའི་རྣམ་འགྱུར་མི་སྟོན་པ། །
དགུ་ཆུ་སྔོན་མོའི་འགྱུར་མེད་གཤིས་ཀ་ཡིན། །
མི་གཙང་གད་སྙིགས་ཐམས་ཅད་ཡོངས་སུ་ཕྱགས། །
ཕྱེ་མ་རྡེའུ་དེད་ནས་བཞུར་ལམ་འབྱེད། །
ས་འོག་སྦས་པའི་གསེར་སོགས་འདོན་པ་ནི། །
དགུ་ཆུ་སྔོན་མོའི་འགྱུར་མེད་གཤིས་ཀ་ཡིན༑ །
དཀའ་ངལ་འཛེམ་པ་མེད་པར་ཁ་ཁུ་སིམ། །
སྐྱེ་དངོས་སྣ་ཚོགས་བརླན་གཤེར་བཅུད་ཀྱིས་གསོ། །
མཇུག་མཐར་རྨ་ཆུའི་གྲོགས་སུ་སྡེབ་པར་བཞུར། །
tj7j



དེ་ནི་དགུ་ཆུའི་འགྱུར་མེད་གཤིས་ཀ་ཡིན། །
ཁྱེད་ཀྱི་དྲིན་ལས་ཕ་ཡུལ་དཔྱིད་དཔལ་རྒྱས། །
འབྲོག་པའི་རྩྭ་ཐང་སྣ་བརྒྱའི་མེ་ཏོག་བཞད། ། །
རོང་པའི་ཞིང་སར་ལོ་ལེགས་སྙེ་མ་འཕྱུར། །
ལྗོན་ཤིང་རྣམས་ལ་རོ་བརྒྱའི་ཤིང་འབྲས་སྨིན། །
ཁྱེད་ནི་བྱམས་ཤིང་བརྩེ་བའི་ཡུམ་ལགས་པས། །
ཁྲག་དང་མིག་ཆུ་ས་གཞིའི་མཐིལ་ཏུ་འཁྱིལ། །
ཚ་གདུག་ཆེ་བའི་ནོར་འཛིན་ཡུར་བ་ག ཤགས། །
ཁ་བས་མནན་པའི་བྲག་རིའི་སྒོ་མོ་ཕྱེ། །
བཙན་གནོན་དཀའ་སྡུག་གྲངས་མེད་བཟོད་ཅིང་བསྲན། །
ཕྱི་བཤོལ་མགོ་བོ་སྒུར་བའི་བསམ་སྦྱོར་མེད། །
རེ་མེད་སྤོབས་བྲལ་བློ་ངན་རྒྱང་དུ་བོར། །
མདུན་ནས་མདུན་དུ་ལྷུང་ལྷུང་བཞུར་བར་བརྩོན། །
ས་འོག་བགྲང་བྱ་ཁྲི་ཕྲག་གཟིམ་པ་ཡི། །
གསེར་ལྟར་ནམ་ཡང་འགྱུར་བ་ཡེ་མེད་པའི། །
དགུ་ཆུ་སྔོན་མོ་ཁྱེད་ཀྱི་གཤིས་ཀ་འདི། །
འཛམ་གླིང་མཛེས་པའི་རྒྱུན་དུ་བསྔགས་པར་འོས། །
677



སྐྱ་རེངས་ཀྱི་རེ་འབོད།
འདོད་པའི་བརྩེ་དུང་གཉིད་དུ་ཡུར་བ་ན། །
རེ་བ་རྣམས་ཀྱང་འཇའ་ལྟར་ཡལ་འགྲོ་བས།
ངེད་ཅག་ཕན་ཚུན་མཛའ་ཞིང་བརྩེ་བར་འོས།
ངེད་ཅག་མཛའ་བརྩེའི་ཞགས་པས་དམ་པོར་འཆང་བར་འོས་
ཏེ།
འདོད་པའི་བརྩེ་དུང་ནི་སྐྱ་རེངས་ཀྱི་རེ་འབོད་དང་།
དུས་སྟོན་གྱི་དབྱིངས་རིམ་ནས་གྲགས་པའི་བསྟོད་གླུ་ཡིན།
འདོད་པའི་བརྩེ་དུང་ཡ། ཁྱོད་ནི།
སེམས་སུ་འབུས་པའི་དཔྱིད་དུས་ཀྱི་ལྗང་ལོ།
སེམས་སུ་ཤར་བའི་དགུན་དུས་ཀྱི་ཁྲི་གདུགས།
སེམས་སུ་རྒྱུ་བའི་མཚམས་སྤྲིན་གྱི་གཞོན་ནུ།
སེམས་སུ་འཕགས་པའི་མུན་སེལ་གྱི་ཟླ་བ་ཡིན།
འདོད་པའི་བརྩེ་དུང་ཡ་ ཁྱོད་ནི། །
མཚོ་རླབས་ཀྱིས་བྱེ་ཐང་ལ་སྨྲས་པའི་སྙིང་གཏམ།
རླུང་གཞོན་གྱིས་ས་འཛིན་ལ་བཅངས་པའི་བརྩེ་སེམས།
678



སྐར་ཚོགས་ཀྱིས་ཞོགས་སྤྲིན་ལ་བཏགས་པའི་རྒྱན་ཆ།།
མེ་ཏོག་གིས་བུང་བ་ལ་ཕུལ་བའི་དྲི་ཞིམ་ཡིན་པས། །
དེ་དག་གིས་འདོད་པའི་བརྩེ་དུང་གི་ཟབ་དོན་མཚོན་ཡོད།
འདོད་པའི་བརྩེ་དུང་ཡ། ཁྱོད་ཀྱིས་ང་ཚོར།
འཇིག་རྟེན་གྱི་འཚོ་བ་རྟོག་བཏགས་ཀྱིས་མཚོན་པའི་རྨི་ལམ།
བཀྲ་ཤིས་པའི་མཚན་མ་བརྗོད་བྱར་བྱས་པའི་དགའ་སྤྲོ། །
རྨི་ལམ་གྱི་བག་མའི་རྩེ་དགར་ཞུགས་པའི་དད་འདུན་སོགས།
བདེ་སྐྱིད་ལ་མོས་པའི་རྫུ་འཕྲུལ་གྱི་ཁུགས་པ་ལས་བསྩལ།
འདོད་པའི་བརྩེ་དུང་ཡ། ཁྱོད་ཀྱིས།
སེམས་པ་ལྡོམ་པོ་ཞིག་ལ་སྐུལ་ལྕག་འདེབས་སླད།།
ཞོགས་པའི་སྐྱ་རེངས་ཀྱི་ཤིང་ཏོར་ཁ་ལོ་སྒྱུར་བཞིན།
མཚམས་སྤྲིན་གཞོན་ནུ་ཡེ་ཚོགས་ དབུས་ རིམ་བཞིན་བརྟོལ་
ནས། །
གསེར་མདོག་གི་རྟ་ལྗང་དབང་ཕྱོགས་ཀྱི་རི་རྩེར་འཕགས་ཤིང་།
རྟ་བདུན་དབང་བོའི་འོད་སྣང་ནི་ཕུན་སུམ་ཚོགས་པའི་བདེ་
སྐྱིད་ཡིན།
ལེ་འདའ་ཡི་ཁ་བ་བུ་ཡུག་དྲག་ཏུ་འཚུབ་པའ མ།
བསྟོད་བསྔགས་ཀྱི་སྤྲིན་གྱི་སྒྲ་དབྱངས་འུར་གྱིས་ལྡིར་ན་ཡང་། །
ང་ཚོའི་སེམས་ཀྱི་ཁང་བཟང་དུ་མཛའ་བརྩེ་མགྲོན་དུ་བསུས་
ནས།
དྲན་འཛིན་གྱི་ལྷ་ལམ་དུ་ཤར་པའི་འཇའ་འོད་དང་།
679



ཁྱོད་ཀྱི་བཞིན་རས་ཀྱི་མཛེས་སྡུག་གཉིས་གཞི་གཅིག་ཏུ་འདྲེས་
སུ་བཅུག་ཡོད།
མཛའ་ཞིང་བརྩེ་བར་གྱིས་ཤིག དགའ་མ། །
ཁྱོད་ཀྱི་བཅུ་དྲུག་གི་ལང་ཚོས་དཔྱིད་དཔལ་གྱི་
ཁེངས་པ་འཕྲོག
ཁྱོད་ཀྱི་འཕྱོར་སྒེག་གི་ཉམས་ཀྱིས་དབང་གཞུ་ཡི་
མཛེས་སྡུག་བསླུ།
ཁྱོད་ཀྱི་འདྲེན་བྱེད་ཀྱི་དབང་པོས་སྐར་ཆེན་གྱི་སྙེམས་པ་བཅོམ།
ཁྱོད་ཀྱི་ཟུར་མིག་ཡོན་པོར་བསྒྱུར་པ་ལས། །
དགའ་བདེ་སྟོང་གིས་མྱོས་པའི་སེམས་པ་དྲོད་དུ་
འཁྱིལ་ཞིང་།
ངོ་མཚར་གྱི་གསང་བ་རྫོགས་པའི་འཛུམ་
མདངས་དཀར་པོ་དེ་མཐོང་བྱུང་།
ང་ཚོའི་བརྩེ་དུང་དུས་དང་བསྟུན་ནས་ཇེ་ཆེར་གྱུར།
ང་ཚོའི་དགའ་གུས་དུས་དང་འགྲོགས་ནས་དལ་བུར་བདོ་བ་ནི།
དབྱར་གྱི་ལང་ཚོ་ཞུགས་པའི་ལྗོན་ཤིང་གི་ལོ་འདབ་
དང་མཚུངས་ཏེ།
ང་ཚོའི་བླ་སྲོག་ཀྱང་འདོད་པའི་བརྩེ་དུང་གི་ཕང་བ་ནས་
ཆེར་སྐྱེད་བཞིན་འདུག
ང་ཚོ་མེ་ལོང་དང་གཟུགས་བརྙན་དུ་སྤྲུལ་ཞིང་།
ང་ཚོ་མེ་ཏོག་དང་དྲི་ཞིམ་དུ་སྤྲུལ་བ་སྟེ།
ལྗང་ལོའི་ཁུག་ཏུ་ཡུན་རིང་གཉིད་པའི།
(58)



བརྩེ་ལྡན་ཕོ་མོ་ཟུང་གི་རྣམ་ཤེས་ཡིན།
སྙན་ངག་པས་མཛེས་མ་འཚོལ་བར་བྲེལ་ཞིང་།
མཛེས་མ་ནི་ལྷད་མེད་བརྩེ་དུང་འདྲེན་པའི་
ཕོ་ཉ་ཡིན་པས།
མོའི་གཤོག་འོག་ནས་གཉིད་ལས་སད་པའི་རྣམ་ཤེས། །
ངའི་ཟུངས་ཁྲག་གི་རྒྱུ་བ་རླབས་ལྟར་འཕྱོ་བར་དགའ་ཡང་།
དེ་ནི་འཆར་སྣང་གི་འགྱུ་བ་སྐྱེན་པའི་དཔྱོད་ ལྡན་ གྱི་ བསམ་
གཞིགས་ཡིན།
ཕེབས་ཤོག ཡིད་ཀྱི་བརྟན་པ་འཕྲོག་པའི་ཟླ་བཞིན་མ།
ཕེབས་ཤོག ཀུན་ལ་དགའ་བ་སྟེར་བའི་མེ་ཏོག་བཞིན་ལྡན་
རྨ།།
ཁྱོད་ཀྱིས་སྙན་འཇེབས་ཀྱི་གླུ་གཞས་དབྱངས་སུ་འདྲེན་དུས། །
སྐུ་ཕྲེང་གིས་སྤུད་པའི་མགོ་བོ་ངའི་བྲང་ལ་བསྙེན་པར་མཛོད།
ཁྱོད་ཀྱིས་ཡིད་འགྱུར་མཚོན་པའི་ངུ་ངག་དབྱངས་སུ་གྱུར་དུས།
སྤྱན་ཆབ་ ཀྱིས་ ཁེབས་ པའི་ བཞིན་ རས་ ངའི་ ཕང་ བར་ ཁེན་
རོགས་མཛོད།
ཁྱོད་ཀྱི་ཡིད་དབང་གི་གསང་བ་རྟོགས་ཐུབ་མཁན་ནི།
སྙན་ངག་མཚོན་དུ་ཐོགས་པ་ཁོ་བོ་ཡིན་ཞིང༌། །
ངའི་ཆང་ཕོར་དུ་གཏམས་པ་ཐམས་ཅད་ནི།
ཁྱོད་ཀྱི་སྐྱོ་ངལ་སེལ་བའི་བདུད་རྩི་ཡིན།
ཀ་ཡེ
སྤྱོད་ལམ་བཟང་བའི་མཛེས་མ་ལགས་
681



ངེད་ཅག་གི་མཛའ་བརྩེའི་ཉི་མ་ནུབ་མི་སྲིད་པས།
ང་ཚོ་ཁྲེལ་གཞུང་དང་ངོ་ཚའི་གཡུལ་སར་འབྱོར་དུས།
ལྷད་མེད་རྣམ་དག་གི་བླ་སྲོག་སྲུང་བར་བརྩོན་དགོས། །
གལ་སྲིད་ཁྱོད་ཀྱི་གདོང་ལ་མིག་ཆུས་ཁེབས་པའི་དུས་སུ།
ཁྱོད་ཀྱི་དངངས་སྐྲག་གིས་དབེན་པའི་སེམས་ཁམས་སུ།
ནམ་ཡང་རྙིད་པ་མེད་པའི་ བརྩེ་དུང་གི་མེ་ཏོག་འདབ་ ཕྲེང་
གྲོལ་བ་དང་། །
ནམ་ཡང་ཉམས་པ་མེད་པའི་མཛའ་འདུན་གྱི་མེ་ལྕེ་དྲག་ ཏུ་
འབར་རོགས་མཛོད།
682



གྲུབ་ཐོབ་པ་དང་ཆོམ་རྐུན།
སྔོན་དུས་གངས་ཀྱི་ལྷུན་པོ་ཏི་སེའི་དྲུང་། །
ལོ་ཟླ་ཁོར་མོ་ཡུག་ཏུ་དཀའ་སྤྱད་ཀྱིས། ། །
སྒྲུབ་པ་སྙིང་བོར་མཛད་པའི་གྲུབ་ཐོབ་ཅིག
གངས་ལྗོངས་བསྟན་པ་སྤེལ་བའི་རྒྱན་དུ་བྱོན། །
གྲུབ་ཐོབ་མཆོག་གིས་དབུས་གཙང་པ་རྣམས་ལ། །
ཆོས་ཀྱི་མན་ངག་བསྟན་པས་བློ་ཡི་མུན། །
དཀའ་བ་མེད་པར་བསལ་བའི་མཚན་སྙན་གྱིས། །
ས་གསུམ་མུ་ངན་མེད་པར་ཁྱབ་པ་བྱུང་། །
དེ་ནས་ཧོར་གྱི་རྒྱལ་པོས་སྤྱན་དྲངས་པ། ། །
ཞལ་གྱིས་བཞེས་ནས་དགེ་འདུན་པ་རྣམས་ཀྱིས། །
ཡོངས་སུ་བསྐོར་ཅིང་ཚོང་པ་རྗེས་འབྲང་བཅས། །
སོག་པོའི་ཡུལ་དུ་རྒྱུ་ཞིང་གཤེགས་པར་གྱུར། །
ནགས་དང་རི་ལམ་བརྒྱུད་ནས་འགྲོ་བ་ཡི། །
གྲུབ་ཐོབ་འཁོར་དང་བཅས་པ་ཆོམ་རྐུན་གྱིས། །
683



མཐོང་ནས་དེ་རིང་རྒྱུ་ནོར་ལོངས་སྤྱོད་གཏེར། །
སྐྱེལ་བའི་ཕོ་ཉ་སླེབས་ཞེས་དགའ་བར་གྱུར ། །
ཆོམ་རྐུན་དཔུང་གིས་མི་མེད་ནགས་ཚལ་དབུས། །
གྲུབ་ཐོབ་འཚེ་བ་མེད་པར་གཤེགས་བཅུག་རྗེས། །
ཚོང་པ་བཟུང་སྟེ་ནོར་རྣམས་འཕྲོག་གོ་ཞེས། ། །
མཚོན་ཆ་ཐོགས་ཏེ་ནགས་སུ་ཡིབ་པར་བསྐྱོད༔ །
གྲུབ་ཐོབ་མཆོག་གིས་ཆོམ་རྐུན་རྣམས་ཀྱི་སེམས། །
ཅི་ཞིག་འཆར་བ་མངོན་སུམ་མཁྱེན་དང་ལྷན། །
ཞལ་གྱི་དཀྱིལ་འཁོར་འཛུམ་མདངས་རྒྱས་བཞིན་དུ། །
འཇིགས་པ་མེད་པར་མདུན་དུ་སྐྱོད་པར་བྲེལ། །
མི་མེད་དབེན་པའི་ནགས་འདབས་འབྱོར་བ་ན། །
གྲུབ་ཐོབ་མདུན་དུ་འགྲོ་བཞིན་འདི་སྐད་དུ། །
ནགས་སུ་སྦས་པའི་ཆོམ་རྐུན་ཁྱོད་རྣམས་ལ། །
ཅི་ཞིག་མཁོ་བ་བདག་གིས་རྟོགས་ཞེས་སྨྲས། །
ཆོམ་རྐུན་དཔོན་དང་བཅས་པ་ངོ་མཚར་ཞིང༌། །
གྲུབ་ཐོབ་འདི་ལ་མངོན་མཁྱེན་ལྡན་ནོ་ཞེས། །
ཟེར་བཞིན་ལག་ཏུ་བཟུང་བའི་མཚོན་ཆ་ཡང་། །
རང་དབང་མེད་པར་ས་ལ་ལྷུང་བར་གྱུར། །
དེ་ནས་ཇག་དཔོན་འཁོར་བཅས་ནགས་གསེབ་ནས། །
684



གྲུབ་ཐོབ་མདུན་སར་འོངས་ཏེ་ཕྱག་འཚལ་ཞིང་། །
དད་ཅིང་གུས་པའི་མཆི་མ་བཞུར་བཞིན་དུ། །
སེམས་ཞི་སྙན་པའི་ཚིག་གིས་འདི་ལྟར་གསོལ། །
བདག་ཅག་གླ་ཡོན་ལེན་པའི་གཡོག་པོ་དང༌། །
ཞིང་དང་ཚོང་ལས་གཉེར་མཁན་མ་ཡིན་ཞིང་། །
ཆོམ་རྐུན་ཉིད་ཀྱིས་འཚོ་བ་སྐྱེལ་བ་ཡི། །
སྡིག་པ་ཁོ་ན་སྤྱོད་པའི་རྣམ་སྨིན་བསགས། །
གལ་སྲིད་ཆོམ་རྐུན་ལས་འདི་དོར་བ་ན། །
བདག་ཅག་འཚོ་ཞིང་གནས་པའི་སྐབས་མེད་པར། །
མྱ་ངན་ཐང་ན་གོམ་འགྲོས་འཁྱོར་བ་ཡི། །
སྐོམ་པས་གདུང་བའི་རི་དྭགས་མཚུངས་ཞེས་སྨྲས། །།
དུས་དེར་གྲུབ་ཐོབ་པ་ཡིས་རང་གི་ནོར། །
རྩིས་ཤིང་བགྲངས་ནས་ཆོམ་རྐུན་རྣམས་ལ་སྦྱིན། །
ཆོམ་རྐུན་རྣམས་ཀྱང་རབ་ཏུ་དགའ་གྱུར་ཏེ། །
གྲུབ་ཐོབ་འཁོར་བཅས་ལམ་ལ་སྡེབ་ནས་བྱོན། །
དེ་ནས་བརྩམས་ཏེ་ཆོམ་རྐུན་གཏུམ་པོའི་དཔུང་། །
འཕྲོག་ཅིང་བཅོམ་པའི་ལས་ཀྱི་རྒྱུན་བཅད་ཅིང་། །
ཚོང་དང་ཞིང་ལས་གཉེར་ཏེ་གྲུབ་ཐོབ་པ། །
དྲིན་ལན་འཇལ་བའི་ཡ་རབས་ལམ་དུ་ཞུགས། །
685



རྨི་ལམ་ནང་གི་ཕ་ཡུལ།
དཔྱིད་དུས་གཡོས་ཁང་གི་སྒེའུ་ཁུང་དུ།
ཁྱོད་ཀྱིས་བགྲང་བྱ་སྟོང་ཕྲག་ཕྲེང་བར་བསྒྲིགས།
ཁྱོད་རང་ཡིད་ཀྱི་མེ་ལོང་ངོས་སུ་འཕོས་ཚེ།
ངའི་སེམས་ལ་རྟག་པར་འཆར་བ་ནི།
གཡུ་མདོག་གི་རྩྭ་ཐང་དང་གཡང་དཀར་གྱི་ཁྱུ་ཚོགས།
ད་དུང་རྩྭ་ཐང་གི་སྙིང་བོར་འཕུབ་པའི་སྦྲ་ནག་
སྤྲིན་དཀར་སྟེང་དུ་འཕུར་བའི་སྙན་འགྱུར་གྱི་རྫི་གླུ་རྣམས་ཡིན།
ལོ་ཟླའི་ཆང་ཕོར་ནང་དུ།
ཕ་ཡུལ་དྲན་པའི་སྐྱོ་སྣང་གིས་གཏམས་ཤིང་།
སྡུག་ཉམས་ཀྱི་དབྱངས་རྟ་ལ་དྲངས་པའི་སྐྱོ་གཞས་དེ། །
སུ་ཞིག་གི་ངག་ལས་ཤོར་བ་ཡིན་ནམ།
ཕུན་སུམ་ཚོགས་པའི་འཆར་སྣང་ནི། །
ཆུ་ངོར་རྩེན་པའི་ཉ་རྒྱས་ཀྱི་ཟླ་བ་དང་འདྲ་བར།
ངའི་འཕྲུལ་ སྣང་གིས་བརྒྱན་པའི་ དུས་ རབས་ སུ་ ལྷོད་ ཅག་ གེར་
གནས་ཡོད།
མེ་ཏོག་གིས་བརྒྱན་པའི་རྩྭ་ལྗང་ནི།
འབྲོག་པའི་གཞོན་ནུ་མའི་སྐྲའི་ལན་བུ་དང་འདྲ་བ་ཞིག་ཏུ་མཐོང་
686



ན་ཡང་།
ཁྱོད་ཀྱི་རྗེས་ཟིན་མི་ཐུབ་པས།
ཁོ་བོ་གླུ་གཞས་ཀྱི་གཤོག་པའི་སྟེང་དུ་ཞོན་ནས།
ཟ་ཟི་ཡི་རྨི་ལམ་དུ་ཞུགས་དུས།
ཆུ་ཁྲི་རི་སྟོང་གིས་ཆོད་པའི་བར་ཐག་དེ་ཡང་།
ཧ་ཅང་རིང་བའི་སྣང་བ་ཞིག་གཏན་ནས་མི་འཆོར་བ་རེད།
687



སྦྲ་ནག
ཟ་ཟིའི་གཉིད་ལ་ཤོར་བའི་མཁའ་མཐའ་རུ། །
ལྷིང་འཇགས་མཚན་མོའི་ཡོལ་བ་བྲེས་པའི་ཚེ། །
ཅ་ཅོས་དབེན་པའི་ཀློང་དུ་རི་ལུང་ནགས། །
ཞི་བདེ་བག་ཕེབས་ཉམས་ཀྱིས་ངལ་གསོ་བྱེད། །
རྒྱང་རིང་གནས་ཀྱི་ལྗོན་ཤིང་ཕྲེང་བའི་ཚོགས། །
ན་བུན་སྲབ་མོའི་མལ་དུ་ཉལ་བའི་ཚེ། །
སྦྲུལ་གྱི་དབྱིབས་ལ་འགྲན་པའི་ཆུ་ཕྲན་ཞིག།
ལྷུང་ལྷུང་སྙན་པོའི་སྒྲ་བཅས་ནགས་སུ་བཞུར། །
གཡུ་ལོའི་ཁུག་ཏུ་མནལ་བའི་དྲི་བཞོན་གྱིས། །
དབུགས་ཀྱི་འབྱིན་རྔུབ་དལ་བུས་བྱེད་པའི་ཚེ། །
ཟླ་བ་མཁའ་ལྡིང་དཀར་པོ་དང་མཚུངས་པར། །
ཆུ་འཛིན་ལྡིང་ཁང་རྒྱུ་བའི་གར་དུ་རྩེན། །
རྦབ་ཆུ་བྲག་རིའི་སྟེང་ནས་འབབ་པ་ནི། །
དཀར་གཙང་ལྷ་རྫས་འབུམ་ཕྲག་དཔྱངས་པ་འདྲ། །
སྔོན་མེར་འཁྱིལ་བའི་དྭངས་བསིལ་མཚེའུ་ལས། །
རླབས་ཕྲེང་མེ་ཏོག་རྒོད་པའི་རྩེ་དགའ་འཛིན། །
688



དེ་ཡི་འགྲམ་གྱི་མཐའ་བྲལ་ནེའུ་གསིང་གིས། །
རབ་རིབ་མུན་པའི་དབུས་སུ་རྨི་ལམ་འཚོལ། །
དེ་ཡི་ཕང་ན་གནས་པའི་སྦྲ་ནག་གིས། །
མཚན་མོའི་སྡུག་བསྔལ་དྲན་ནས་དབུགས་རིང་ཤོར། །
སྤྲིན་གྱིས་ནམ་མཁའི་འོད་སྣང་ཁྱུར་མིད་བྱེད། །
མཚན་མོས་མུན་པ་སྟུག་པོ་གྲོགས་སུ་སྦྲན། །
ན་བུན་ཕྱོགས་བཞིའི་རི་བོའི་རྐེད་དུ་ཉལ། །
ཟླ་འོད་འོག་གི་སྦྲ་ནག་མོག་པོར་གྱུར། །
མཚན་མོའི་དུས་ཀྱི་རྩྭ་ཐང་ཆེན་པོ་ཡི། །
སྦྲ་ནག་མདུན་དུ་སྐྱོད་པའི་ལམ་བུ་ཡང་། །
མུན་པ་སྟུག་པོའི་གསེབ་ཏུ་འཐེན་མཐོང་ཚེ། །
སྐྱོ་བ་འབུམ་གྱི་དབུགས་རིང་དབང་མེད་ཤོར། །
ཀྱི་ཧུད་རྩྭ་ཐང་ཆེན་པོའི་སྦྲ་ནག་གིས། །
དཔྱིད་ཀྱི་དཔལ་ཡོན་དངོས་སུ་མ་མཐོང་བར། །
སྟོན་རླུང་ཤུགས་ཀྱིས་བདས་པའི་སྡོང་ལོ་རྣམས། །
ཕྱོགས་བཞིར་བུ་ཡུག་འཚུབ་ལྟར་འ གྲིལ་བ་མཐོང་། །
རེ་བའི་རྣམ་ཤེས་ཞུགས་པའི་མེ་ཏོག་རྣམས། །
རང་དབང་མེད་པར་རྙིད་ནས་ས་གཞིར་ལྷུང༌། །
འབྲས་བུ་སྨིན་པ་ར་རེ་བའི་རྩྭ་ལྗང་རྣམས། །
ཉིན་རེ་བཞིན་དུ་བསྐམས་ནས་སྐྱ་བོར་གྱུར། །
689



དུས་དེར་ཁ་བ་བུ་ཡུག་འཚུབ་པའི་ཁྲོད། ། །
གྲོགས་མེད་ཁེར་རྐྱང་ལུས་པའི་སྦྲ་ནག་ཀྱང་། །
གཡུལ་ལས་ཕམ་པའི་དམག་མི་དང་མཚུངས་པར། །
ཤིན་ཏུ་ཉམ་ཐག་ཅིག་ཏུ་མཐོང་བར་བྱེད། །
ལྟོས་དང་རྒྱབ་ཕྱོགས་གྲང་རླུང་འུར་འུར་ལྡང་། ། ，
མདུན་སར་མུན་པ་སྟུག་པོ་ཕྱུར་བུར་གཏིབས། །
གང་དུ་བལྟས་ཀྱང་སྨག་རུམ་ཁོ་ན་མཐོང་། །
སྦྲ་ནག་ཐར་ལམ་གང་དུ་ཡོད་ལགས་སམ། །
རི་བོར་དྲིས་ན་ལྐུགས་པའི་རྣམ་འགྱུར་སྟོན། །
གཙང་པོར་དྲིས་ན་སྐྱོ་བའི་འཁུན་སྒྲ་སྒྲོག།
ཕྱོགས་བཞིའི་རང་བྱུང་དངོས་པོར་དྲིས་ན་ཡང་། །
ཨ་ལན་འདེབས་མཁན་མེད་པ་ཅི་ཞིག་ཡིན། །
རྩྭ་ཐང་ཕང་བར་གནས་པའི་སྦྲ་ནག་ལས། །
དུས་རྒྱུན་ཆོས་སྒྲ་མཁའ་ལ་འཕུར་ན་ཡང༌། །
བྱིན་རླབས་དངོས་གྲུབ་ཐོབ་པའི་དུས་བཟང་ཞིག །
གཏན་ནས་མི་སླེབས་པ་ཡི་རྒྱུ་མཚན་ཅི། །
ཀ་ཡེ་རྩྭ་ཐང་གནས་པའི་སྦྲ་ནག་ལགས། །
ཞོགས་པའི་སྐུ་རེངས་ཤིང་རྟས་ཉེར་དྲངས་པའི་། །
འོད་ཀྱི་སྣང་བ་མཚོན་དུ་མ་ཐོགས་པར། །
མཚན་མོའི་སྨག་རུམ་ཇི་ལྟར་འཇོམས་ནུས་སམ། ། ། །
690



ཁ་བ་ཅན་གྱི་ཆེད་དུ་གླུ་དབྱངས་ལེན།
མུན་ནག་དང༌། གཉའ་གནོན། བརྙས་དམོད་ཀྱི་ཁྲོད་དུ།
སྡུག་བསྔལ་མྱངས་ཤིང༌། སྨྲེ་སྔགས་འདོན་པ་དང་འཕག་འཚག་རྒྱག་པ་ནི།
མཱ་ཇག་གིས་མནན་པའི་ཁ་བ་ཅན་ཏེ།
སྡུག་བསྔལ་གྱིས་ཉམ་ཐག་པའི་ཁ་བ་ཅན་ཡིན།
ཁ་བ་ཅན་ལགས།
ཁྱེད་ཀྱིས་སྡུག་བསྔལ་མ་བཟོད་པར།
ཟོ་མདོག་ཤོར་ནས་སྐུ་མདོག་ཏུ་གྱུར།
དབུགས་འབྱིན་རྔུབ་བྱེད་པ་ཡང་དཀའ་བར་གྱུར་ནས།
ཧལ་གྱིན་ཧལ་གྱིན་ལོ་ཟླའི་ལམ་བུ་འགྲིམ་པས།
ཁྱེད་ནི་རྔོན་པའི་དུག་མདའ་ཕོག་པའི་རི་དྭགས་རྨས་མ་ཞིག་དང་མཚུངས།
ཡིན་ན་ཡང་ང་ཚོ་འཚར་ལོངས་འབྱུང་བཞིན་ཡོད་ཅིང༌།
དེ་ནི་དྲག་ཆར་འབབ་པའི་འོག་གི་ལྗོན་ཤིང་ལྟར་།
ཉིན་རེ་བཞིན་འཚར་ལོངས་འབྱུང་བཞིན་ཡོད།
མ་འོངས་པའི་རང་དབང་གི་ཆེད་དུ།
སྡུག་བསྔལ་དང་བརྙས་དམོད་ཀྱི་ཁྲེས་པོ་འདོར་བའི་ཆེད་དུ།
ཞོགས་པའི་དུས་ཀྱི་ཉི་གཞོན་ལྟར།
གཡུ་ཡི་མདོག་གི་རྩྭ་ལྗང་ལྟར།
691



འཚོ་བར་འཛུམ་དཀར་ཅི་ཡང་སྟོན་པར་འདོད།
ཁ་བ་ཅན་ཡ།
ཁྱེད་ཀྱི་བུ་ཕྲུག་རྣམས་ཀྱིས།
ཁྱེད་ཀྱི་འཛིན་མའི་ཕང་བ་ན་གླུ་དབྱངས་ལེན།
ཁྱེད་ཀྱི་འཛིན་མའི་ཕང་བ་ན་འཐབ་འཛིང་བྱེད།
ཁྱེད་ཀྱི་འཛིན་མའི་ཕང་བ་ན་ཟུངས་ཁྲག་བཞུར། །
ཁྱེད་ཀྱི་འཛིན་མའི་ཕང་བ་ན་དཀའ་བ་སྤྱོད།
སྟོད་མངའ་རིས་སྐོར་གསུམ།
བར་དབུས་གཙང་རུ་བཞི།
སྨད་མདོ་ཁམས་སྒང་དྲུག་ཏུ།
ནག་པོ་བདུད་ཀྱིས་ཆོ་འཕྲུལ་སྣ་ཚོགས་བསྟན་ཞིང༌།
ཐམས་ཅད་བསླུ་བར་བྱེད་པའི་གཡོ་ཇུས་བཤམས།
ཐམས་ཅད་བདུད་དུ་བསྒྱུར་པའི་བྱེད་ཐབས་འཚོལ།
— ཁ་བ་ཅན་ཡཱ། །
ཁྱེད་ཀྱི་ཆེད་དུ།
ཁྱེད་ཀྱི་དཔའ་ངར་ཆེ་བའི་བུ་ཕྲུག་རྣམས་ཀྱི་ཆེད་དུ།
མ་འོངས་པའི་རང་དབང་གི་ཆེད་དུ།
ངས་གདུང་ཞེན་གྱི་གླུ་དབྱངས་བར་མེད་དུ་ལེན།
ངའི་ཟོལ་མེད་ང་འི་བརྩེ་དུང་དང༌། །
བཟོད་དཀའ་བའི་ཞེ་སྡང་། །
ཆད་ཐབས་བྲལ་བའི་མིག་ཆུ་དྲོན་མོ་བཅས་ལ་བརྟེན་ནས།
ཆགས་སྡང་མཚོན་པའི་གླུ་དབྱངས་ལེན།
དེང་སྐབས་ལག་ཏུ་མདའ་མདུང་བཟུང་ཞིང་།
ནགས་ཚལ་གྱི་གསེབ་ནས་ཕྱི་རུ་རྒྱུགས་ཏེ།
དམར་འཛིང་བྱེད་པའི་ལུགས་སྲོལ་ཉམས་ན་ཡང་།
692



ངར་ལྕགས་ལྟ་བུའི་དྲག་རླུང༌།
བསྲེག་ཟ་ལྟ་བུའི་དྲག་རླུང་།
ཁྲག་རྒྱུན་ལྟ་བུའི་དྲག་རླུང་གདོང་གིས་བསུས་ཏེ།
སེམས་གཏིང་དུ་སྦས་པའི་ཤ་འཁོན་གླུ་རུ་ལེན།
སེམས་གཏིང་དུ་སྦས་པའི་བརྩེ་དུང་གླུ་རུ་ལེན།
སེམས་གཏིང་དུ་སྦས་པའི་རེ་འདུན་གླུ་རུ་ལེན།
ཐ་ན་ཁྱེད་ཀྱི་གནའ་བོའི་བླ་སྲོག་ཏུ་སྦས་པའི་གད་སྙིགས་རྣམས་ཀྱང་ཀླུ་རུ་ལེན།
སྡུག་བསྔལ་དང་བརྙས་བཅོས་ཀྱི་ཁྲེས་པོ་འདོར་བའི་སླད་དུ།
སྔར་མེད་པའི་རྒྱལ་ཁ་ཐོབ་པའི་སླད་དུ།
རང་དབང་དང་བདེ་སྐྱིད་ལྡན་པའི་མ་འོངས་པའི་སླད་དུ།
ང་ཚོས་ཉི་ཟླའི་སྒྲོན་མེ་བཟུང་ཞིང་། །
དཔའ་ངར་གྱི་གླུ་དབྱངས་ལེན་བཞིན།
འཛམ་གླིང་གི་ཡང་རྩེ་རུ་མདུན་དུ་བསྐྱོད་དགོས།
འདི་ནི་མཱ་ཇག་གི་གདུག་རྩུབ་ཡིད་ལ་དྲན་ནས་བྲིས་པའོ། །
693



རིའི་ལམ་བུ།
གྱ་གྱུ་ནི་ཁྱོད་ཀྱི་ཁྱད་ཆོས་ཡིན།
རྡོ་བ་ནི་ཁྱོད་ཀྱི་ལམ་རྟགས་ཡིན།
ཡར་སྣེ་སྤྲིན་དཀར་གྱི་ཕུང་བོའི་གསེབ་ཏུ་ཟུག
མར་སྣེ་རབ་མཐོའི་བྲག་རིའི་དཀྱིལ་དུ་འཐེན།
ཁྱོད་ནི་རི་མཐོན་པོའི་ལུང་གྲོག་གི་མཐིལ་དུ་ཉལ།
གཡང་གཟར་གྱི་བྲག་རིའི་སྐེད་ནས་བསྐོར།
ཆར་རླུང་གིས་ཁྱོད་ཉིད་གཡོ་བར་མི་ནུས།
གློག་དམར་གྱིས་ཁྱོད་ཉིད་བསྣུབས་ཀྱང་མི་ཐུབ།
ཁྱོད་ནི་ས་འཛིན་གྱི་ཁྲག་རྩ་ཡིན་པས།
རི་ཁུལ་གྱི་མི་རྣམས་ལ་མཁོ་རྒུ་སྐྱེལ།
ཁྱོད་ནི་སྤྲིན་གསེབ་ཀྱི་དམུ་ཐག་ཡིན་པས།
རི་གྲོང་གི་མཐའ་དབུས་གཅིག་ཏུ་བསྡམས་ཡོད།
ཁྱོད་ཡོད་པའི་དབང་གིས། །
ས་འཛིན་གྱི་ཕྲེང་བ་དག་ལ་བརྩེ་དུང་ཡོད།
ཁྱོད་ཡོད་པའི་དབང་གིས།
ལ་གཞས་སྙན་ལྷང་ལྷང་དུ་ལེན་པའི་གདངས་ཀྱང་ཡོད།
རིའི་ལམ་བུ་ཡཱ།
694



ཁྱོད་ནི་དགུང་སྔོན་ལ་ཕུལ་བའི་རབ་དཀར་གྱི་ལྷ་རྫས་ཡིན་ནམ།
དཀར་གཙང་གི་ལྷ་རྫས་ནི་ཁྱོད་ལྟ་བུའི་སྲ་མཁྲེགས་ཤིག་མིན།
རིའི་ལམ་བུ་ཡཱ།
ཁྱོད་ནི་ཉམས་དང་འགྱུར་བས་ཕྱུག་པའི་སྙན་ངག་ཅིག་ཡིན་ནམ།
སྙན་ངག་ལ་ཁྱོད་ལྟ་བུའི་ཡིད་དབང་འགུགས་པའི་ནུས་པ་མེད།
ཁྱོད་ནི་ངེས་པ་དོན་གྱིས་རིའི་ལམ་བུ་ཡིན་ཏེ། །
རི་བོ་དང་རི་བོ་རྒྱང་ཐག་རིང་ཡང་གཅིག་ཏུ་སྦྲེལ།
ལུང་པ་དང་ལུང་པ་རྒྱང་ཐག་རིང་ཡང་གཅིག་ཏུ་སྦྲེལ་བས།
ཁྱེད་ནི་རི་ཁུལ་དུ་ཡོད་པའི་འཇའ་དབྱིབས་ཀྱི་ཟམ་པ་ཡིན།
695



ལུག་ཁྱུ་དང་ཨ་ཕ།
སྲོད་ཀྱི་ཕོ་ཉ་དལ་བུའི་འགྲོས་ཀྱིས་སླེབས། །
ར་བའི་ནང་དུ་ཉལ་བའི་གཡང་དཀར་སྐྱིད། །
སྤྱི་བོས་གྲངས་མེད་སྐར་ཚོགས་འདེགས་བཞིན་པར། །
ཕྱུགས་ར་སྲུང་མཁན་དེ་ནི་ཨ་ཕ་ཡིན། །
ཞོགས་པའི་སྐྱ་རེངས་དལ་བུའི་འ གྲོས་ཀྱིས་སླེབས། །
གངས་འདབ་མེ་ཏོག་ཕྲེང་བས་རི་ལམ་བསྒྲིབས། །
རྩྭ་ཐང་ལམ་བུ་གཤགས་ནས་བལ་ལྡན་ཁྱུ། །
རྩྭ་ཁ ར་འདེད་མཁན་དེ་ནི་ཨ་་་ཡིན། །
རྟ་ལྗང་དལ་བུའི་འགྲོས་ཀྱིས་ནུབ་རིར་བཞུད། །
གཡང་དཀར་རྣམས་ཀྱང་ཆུ་ཕྲན་རླབས་ལ་རྩེན། །
བྱམས་དང་བརྩེ་བའི་ཉམས་ཀྱིས་བལ་ལྡན་ཁྱུ། །
ཆུ་ཁར་འདེད་མཁན་དེ་ནི་ཨ་ཕ་ཡིན། །
འབའ་གཞུང་ཐང་དུ་ཨ་ཕ་མཐོང་བའི་ཚེ། །
མཚམས་སྤྲིན་གོས་སུ་བཀླུབས་ཏེ་ལུག་ཁྱུ་འདེད། །
696



མཆུ་ཡིས་ཤུར་སྒྲའི་རོལ་མོ་དཀྲོལ་བ་ན། །
གཡང་དཀར་ནེའུ་གསིང་མུ་ཏིག་ཐོར་དང་མཚུངས། །
ཐོ་ལིའི་འདབས་སུ་ཨ་ཕ་མཐོང་བའི་ཚེ། །
སྤྲིན་དཀར་གོས་སུ་བཀླུབས་ཏེ་ལུ་གུ་ཁྱེར། །
ལུ་གུས་ཨ་ཕའི་བཞིན་རས་ལྡག་པ་ཡང༌། །
བརྩེ་ལྡན་ཨ་མར་མཆུ་འདབ་སྦྱོར་དང་མཚུངས། །
ཉིན་ཞིག་མཚན་མོར་དཀར་གསལ་ཟླ་བའི་འོག།
ཕྲན་གྱིས་ཨ་ཕ་དངོས་སུ་མཐོང་བ་ན། །
བཞིན་རས་འཛུམ་དཀར་མེ་ཏོག་ལྷུག་པར་གྲོལ། །
དགོད་སྒྲས་སྲོད་ཀྱི་གསེར་ལྡན་གཉིད་ལས་དཀྲོགས།
ཉིན་རེ་བཞིན་དུ་ཟླ་འོད་འོག་ཏུ་མནལ། །
དབྱར་གྱི་ནེའུ་གསིང་གདན་གྱི་ཚབ་ཏུ་སྤྱད། །
བགྲང་ཡས་རྒྱུ་སྐར་སྒྲོན་མེའི་ཟོལ་དུ་སྦྱར། །
ཡིད་རབ་སྐྱིད་པའི་གཏམ་སྙན་རླུང་གིས་སྒྲོག །
དེ་ནི་ཁམས་གསུམ་ཟིལ་གྱིས་གནོན་བྱེད་པའི། །
ལྷ་དབང་མི་ཡུལ་བྱོན་པ་མ་ལགས་ཏེ། །
བྱམས་དང་བརྩེ་བ་འབུམ་གྱི་བདག་ཉིད་ཅན། །
གཡང་དཀར་སྐྱོང་བར་མཁས་པའི་ཨ་ཕ་ཡིན། །
697



སང་དགོང་།
སང་དགོང་གཟུགས་མེད་ཀྱི་རླུང་གཞོན་ཞིག་གིས།
ངེད་ཅག་གི་ནག་སྣུམ་གྱི་སྐྲ་ལོར་རེག་ཅིང་།
བཞད་འ ཕྱིས་པའི་མེ་ཏོག་གི་དྲི་ཞིམ་ཞིག
ང་ཚོ་བདེ་བ་བསྐྱེད་པའི་སྐྱེས་སུ་ཁྱེར་ཡོང་།
སྲོད་ཀྱི་མུན་ང་་དལ་བུས་ཤོད་དུ་བབས།
ནགས་ཀྱི་བྱེའུས་མུན་ཁྲོད་རྨི་ལམ་འཚོལ།
དཔྱིད་དུས་ཀྱི་ལང་ཚོས་ཡིད་ཀྱི་བརྟན་པ་འཕྲོག་ཀྱང་།
དེ་ནི་ཁྱོད་ཀྱི་འདྲེན་བྱེད་དབང་པོའི་དོ་ཟླ་མིན།
ཁྱོད་ལ་གློ་བུར་དུ་ཐུག་པའི་དུས་སུ།
ངས་སྐད་གཅོམ་ཆུང་ངུའི་སྒོ་ནས་ཁྱོད་
ལ་སྙིང་གཏམ་བརྗོད། །
ངའི་སེམས་ཀྱི་རྟ་རྒོད་ཁ་ལོ་འཆུན་པ་མེད་པར།
ཁྱོད་ལ་སྙན་འགྱུར་འབུམ་གྱི་བསྟོད་གླུ་བླངས།
དགུང་གི་ཆ་ཤས་རྫོགས་པའི་ཟླ་བོར་གདོང་
ཕྱོགས་ཏེ།
ཁྱོད་ཀྱི་འཕྱོར་སྒེག་ལྡན་པའི་ལུས་ལ་གདོང་
ཕྱོགས་ཏེ།
ངས་གསེར་མདོག་གི་སྐར་ཚོགས་རྣམས་ལ།
698



སྔོ་བསངས་ཀྱི་འཆི་མེད་ལམ་ཆེན་འདི།
ཁྱོད་ལ་སྐྱེས་སུ་འབུལ་རོགས་མཛོད་ཅེས་རེ་བ་ཞུས།
ངས་ཁྱེད་ཀྱི་འདྲེན་བྱེད་བུང་བ་ཟུང་ལས།
བརྩེ་དུང་གི་དྭངས་བསིལ་གཙང་པོ་ཞིག་
ངའི་ཕྱོགས་སུ་བཞུར་རོགས་མཛོད་ཅེས་ཀྱང་རེ་བ་ཞུས།
699



མི་དང་རྟ།
ཁ་བའི་རྡུལ་མང་བརྩེགས་པའི་ཁྲོད། །
ལྷ་ལ་སྐྱབས་བཅོལ་ལུས་ཅན་ཀུན། །
དཔའ་འཛིང་རྟུལ་ཕོད་ལྡན་པ་ཡིས། །
གཡུ་འབྲུག་སྔོན་མོའི་ཁེངས་པ་འཕྲོག།
དེ་ཡི་ཅང་ཤེས་རྟ་ཕོ་རྣམས། །
བང་རྩལ་ཤིན་ཏུ་མགྱོགས་པ་ཡིས
ཆུ་འཛིན་དཀར་བའི་ལྡིང་ཁང་ན། །
ཚ་ཚ་འཁྱུག་པའི་གློག་དང་མཚུངས། །
རྟ་ཐོག་ཞོན་པའི་རྐང་གཉིས་ཀུན། །
འབྲུག་ཆུང་ང་རྒྱལ་མ་བཟོད་པར། །
ལང་ལོང་འཕྱུར་བའི་སྤྲིན་ཀློང་དུ། །
ཕྱོགས་ཀུན་རྒྱུ་བའི་ངང་ཚུལ་འཛིན། །
རྨིག་བཞི་གར་དུ་རྩེན་པའི་རྟ། །
དགུང་སྔོན་མཐོན་པོའི་བང་རིམ་ཀུན། །
700



སྐད་ཅིག་ཉིད་དུ་གསལ་བྱེད་པའི། །
གློག་དམར་ཕྲེང་ཐག་གཡོ་བར་འགྲན། །
ས་འཛིན་མཐོན་པོར་འཛེག་པའི་དུས། །
སྤྲིན་རྣམས་རི་བོའི་སྐེད་དུ་རྒྱུ། །
རི་བོའི་འདབས་སུ་སྐྱོད་པའི་ཚེ། །
ནོར་འཛིན་རྒྱབ་ཀྱི་ཕྱོགས་སུ་བཞུད། །
གངས་ཅན་པ་རྣམས་རང་ཉིད་ཀྱིས། །
དད་སེམས་ནམ་ཡང་གཏོང་མིན་ཞིང་། །
དེ་ཡི་ཅང་ཤེས་རྟ་རྣམས་ཀྱང་། །
ལམ་ཐག་རིང་བར་ཞུམ་པ་མེད། །
དེ་འདྲའི་མི་རྣམས་རླུང་ཆར་གྱིས། །
གེགས་དང་བར་ཆད་བྱེད་མི་ནུས། །
དེ་ཡི་མགྱོགས་འགྲོ་རྒྱུགས་པའི་འགྲོས། །
ནམ་མཁའི་ལྷ་ལས་མི་ཡུལ་བབས། ། །
དེ་འདྲའི་རྟ་མཆོག་ཞོན་པ་ན། །
ཀླུ་ཡི་གྲོང་ཁྱེར་ལོངས་སྤྱོད་ཀུན། །
གོམ་རྩལ་འགྲན་བཞིན་མི་ཡུལ་དུ། །
སྔ་གཞུག་རྩོད་བཞིན་འོང་བར་གྱུར། །
ལྟོས་དང་དད་སེམས་གསེར་གྱི་གྲུས། །
701



མི་རྟ་གཉིས་ཀྱི་སྣེ་ཁྲིད་ནས། །
བསྒྱུར་བཅོས་སྒོ་འབྱེད་བྱེད་པའི་ཁྲོད། །
མདུན་དུ་སྐྱོད་པའི་ཟློས་གར་གྱུར། །
702



སྙན་ངག་པ་དང་རྩྭ་ཐང་།
སྙན་ངག་པ་རྩྭ་ཐང་དུ་འབྱོར་དུས།
མཁའ་དབྱིངས་སུ་ཁྱབ་པའི།
རྒྱུ་གླིང་གི་གདངས།
རྟའི་རྨིག་སྒྲ།
ལུག་གི་འབའ་ལྡིར་སོགས།
སྒྲ་འཛིན་བུ་གར་དལ་གྱིས་འཛུལ་བས།
ངོ་མཚར་རབ་དུ་སྐྱེས།
ཡིད་སྨོན་དབང་མེད་ཤོར།།
ལུས་ཀྱིས་བསྟེ་སྟངས་བྱེད།
དྲི་བཞོན་བུ་མོའི་རམ་འདེགས་ལ་བརྟེན་ནས།
མེ་ཏོག་རྣམས་ལྡེམ་ལྡེམ་གར་དུ་རྩེན།
འཇའ་ཚོན་གྱི་མཛེས་པ་བསླུ་བའི་མེ་ཏོག་
རྨ་བྱའི་སྒྲོ་མདོངས་ལ་སྤྲུལ་བའི་མེ་ཏོག
ནམ་མཁའི་སྐར་ཚོགས་ལ་འགྲན་པའི་མེ་ཏོག
ལྡེམ་ལྡེམ་གཡོ་བཞིན་སྙན་ངག་པར་བསུ་བ་བྱེད།
སྐབས་རེར་སྙན་ངག་པར་མགོ་བོ་དུད་ནས་གུས་ཕྱག་འབུལ།
ལན་རེར་སྙན་ངག་པར་ཡིད་དུ་འོང་བའི་རྣམ་འགྱུར་སྟོན།
མེ་ཏོག་གི་རྣམ་འགྱུར་རེ་རེ་ནི།
703



མཛེས་མའི་ཟུར་མིག་གི་བསླུ་བྲིད་ལས་རྒྱལ་ཞིང་།
གཞོན་ནུ་མའི་ཉམས་བརྒྱའི་གར་སྟབས་ལས་ལྷག་པ་
“ལྟོས་དང་། སྙན་ངག་པ། ང་ཚོའི་བརྗེད་དཀའ་བའི་དགའ་རོགས་
ཕེབས་བྱུང”ཟེར།
ཉི་འོད་ཀྱི་ཁྲུས་ལ་ཞུགས་སྐབས། །
རྒྱང་རིང་ནས་དགོད་སྒྲ་ཡི་འབྲུག་སྟོང་ལྡིར།
དྲི་བཞོན་གྱི་ཕོ་ཉ་སླེབས་སྐབས།
མེ་ཏོག་རྣམས་ལྡེམ་ལྡེམ་གཡོ་ང་ལས་
སྙན་ངག་གི་དྲི་ཞིམ་རེ་རེ་ཕྱོགས་བཞིར་འཐུལ། །
མཐའ་བྲལ་གྱི་རྩྭ་ཐང་དུ་གནས་པའི་སྐྱེ་དངོས་ཏེ།
རྩྭ་ལྗང་དང་མེ་ཏོག
རང་རང་གི་སྒེག་ཉམས་ངོམ་པ་དེ་དག་གིས། །
སྙན་ངག་པ་ལ་དགའ་བསུ་བྱེད་བཞིན་ཡོད།
704



དུང་སྒྲ།
ནུབ་མཁའི་ གཟི་ བྱིན་ འབར་ བའི་ འོད་ ཀྱིས་ བཙན་ རྫོང་ འཁྱུད་ པའི་ རྩེ་
དགའི་འཛུམ། །
གཡུ་ཡི་ མནྡྲལ་ ཕྱིས་ འདྲའི་ ནེའུ་ གསིང་ ཡངས་ པའི་ མཐིལ་ དུ་ ཐང་ མ་
བརྡལ། །
གནའ་རབས་ལུགས་ཀྱི་ཁ་བའི་རྡུལ་བརྩེགས་རྩེ་མོར་འཕྲོ་འདུ་བྱེད་པའི་
ཚེ། །
དམུ་རྒོད་བརྟུལ་ཞུགས་རྫོགས་པའི་རྦབ་ཆུ་ཐུར་དུ་མཆོང་བའི་གར་གྱིས་
བྲེལ། ། །
སྙན་པར་འཁྲོལ་བའི་དབྱངས་བདུན་རྫོགས་པའི་གཡས་འཁྱིལ་དུང་གི་རོལ་
མོའི་སྒྲས། །
ཕ་མཐའ་བྲལ་བའི་ཐང་དང་རབ་མཐོའི་བྲག་རྣམས་གཉིད་ལས་སློང་བར་
མཛོད། །
སྒྲ་འཛིན་ཡུལ་ལ་བདུད་རྩིའི་ཟེགས་མ་ལན་བརྒྱར་ཐོར་བའི་དུང་གི་སྒྲ། །
གཞན་གྱི་ལད་ཟློས་བྱས་ཏེ་གཅིག་ནས་ གཅིག་ ཏུ་ བརྒྱུད་ པ་འི་ ཟོལ་ གྱིས་
གྲགས། །
75



སྒྲ་དེར་རྣ་བ་གཞན་ལ་མ་གཡེང་ཞིབ་མོའི་བློ་ཡིས་ཉན་པ་ན། །
ཤིན་ ཏུ་ གསལ་ ཞིང༌ སྙན་ པའི་ ཚུལ་ གྱིས་ དལ་ བུར་ རིང་ ནས་ རིང༌ དུ་
མཆེད། །
ཕ་རོལ་གཡང་གཟར་བྲག་ལ་འཁྱུད་དུས་སྙན་འགྱུར་བྱེ་བའི་རྒྱུད་མངས་
སྦྲེངས། །
གནམ་སའི་བར་ན་རླུང་གི་རྟ་ལ་ཞོན་ནས་ས་ཕྱོགས་ཀུན་ཏུ་རྒྱུ། །
ཨེ་མ་དུས་དེར་འཆི་མེད་ལྷ་ཡི་རྣམ་ཤེས་ར་ཡིག་གཉིས་པའི་ཁྱུ། ། །
འདུ་འགོད་རྩེན་ པའི་ གར་ གྱིས་ མྱོས་ པའི་ཆོས་ལྡན་རྒྱལ་ ཁམས་ཆེན་ པོ་
ལས། །
གྲགས་པའི་གཡས་འཁྱིལ་དུང་གི་སྒྲ་དབྱངས་རྣ་བའི་དཔྱིད་དུ་རྒྱུ་བ་དེ། །
ཁྲག་ གིས་ བྱུགས་ འདྲའི་ རྫ་ རིའི་ བར་ དུ་ བྲག་ ཅའི་ རྒྱལ་ རྔ་ ཅི་ ཡང་
བརྡུངས། ། །
ཀ་ཡེ་ མཛའ་ མོ་ བྲག་ ཅའི་ དབྱངས་ རྣམས་ ལྷ་ ལམ་མཐའ་རུ་ གཞོལ་ བར་
རྩོམ། །
རི་ཀླུང་གཙང་བོ་རྣམས་ཀྱི་ཕང་བར་སིམ་ནས་ཉམས་པར་ཆས་ན་ཡང་། །
འུ་ཅག་འདུན་པའི་རྡོ་སྐྱེས་དབྱངས་སྙན་སེམས་སུ་སྤྲིན་སྒྲ་ལྟར་ལྡིར་བ། །
རིམ་གྱིས་ ཇེ་ ཆེར་ གྱུར་ ནས་ བསྐལ་ བརྒྱུར་ ཉམས་ པ་ མེད་ པའི་ ལང་ ཚོ་
ངོ། ། །
706



གྲོགས་པོ་ལགས། དེ་འདྲ་མ་གནང་།
ཉི་མ་ཡོངས་སུ་ནུབ། སྐར་མས་འཛུམ་འོད་འཕྲོ།
མུན་པའི་ཁྲོད་དུ་ཁྱོད་ཀྱིས་དངོས་མེད་ཀྱི་
རྨི་ལམ་ཞིག་འཚོལ་བཞིན་འདུག
ཉི་མ་ནུབ་དུས་ཁྱོད་ཀྱིས་མཚམས་སྤྲིན་དང་རྒྱུ་སྐར་ཞིག་
རྐུ་བཞིན་འདུག
ཁྱོད་ཀྱི་སྨག་རུམ་གྱིས་གངས་ལྗོངས་ཀྱི་གཟི་འོད་
མནན་པས།
གྲོགས་པོ་ལགས། དེ་འདྲ་མ་གནང་།
ཉི་མ་ཡོངས་སུ་ནུབ། སྐར་མས་འཛུམ་འོད་འཕྲོ། །
ཁྱོད་ཀྱིས་བདུད་རྩི་ཡི་རྦ་རླབས་ཁྲོད་དུ་ལང་ཚོ་ངོམ།
ཁྱོད་རང་བསླུ་བྲིད་ཀྱི་དགོད་སྒྲའི་དབུས་སུ་བཟི་ཞིང་མྱོས།
ཁྱོད་རང་ཕམ་ཁ་ཡི་སྡུག་བསྔལ་ཁྲོད་ན་གཉིད་དུ་ཡུར།
ཁྱོད་ཀྱིས་གངས་རིའི་སྙིང་ཁྲག་འཇིབ་བཞིན་ཡོད་
པས།
གྲོགས་པོ་ལགས། དེ་འདྲ་མ་གནང་།
ཉི་མ་ཡོངས་སུ་ནུབ། སྐར་མས་འཛུམ་འོད་འཕྲོ། །
ཁྱོད་ཀྱིས་རྐང་འདྲེན་གྱི་སྨུག་ལོང་ཁྲོད་དུ།
707



སྐད་ཅིག་མའི་བདེ་སྐྱིད་འཚོལ་ཞིང་།
ཁྱོད་ཀྱིས་མྱ་ངན་གྱི་སྒྲ་སྲོལ་ནང་ནས།
སྙན་འཇེབས་ཀྱི་དབྱངས་རྟ་འཚོལ་བར་བྲེལ།
སེམས་ལྡན་གྱི་སྐར་ཚོགས་རྣམས་གཉིད་པ་ལྟར་སྣང་
ཡང་།
ལྷིང་འཇགས་དང་ཁུ་སིམ་གྱི་ནང་དུ་ཉེན་ཁ་
ཞིག་སྦས་འ དུག་པས།
གྲོགས་པོ་ལགས། དེ་འདྲ་མ་གནང་།
708



ང་ནི་རྩྭ་ཐང་ནས་ཡོང་།
གདོང་ལ་ཚི་དྲེག་ནག་པོ་ཆགས་ཏེ།
ང་ནི་རྩྭ་ཐང་ནས་ཡོང་བས།
ཅ་ཅོ་འུར་ཟིང་གིས་ཁྱབ་པའི་འཇིག་རྟེན་འདིར།
རང་དབང་གི་འཚོ་བ་ཤིན་ཏུ་རྙེད་དཀའ། །
ལུས་ལ་སློག་རྙིང་ཧྲུལ་བོ་གོན་ཏེ།
ང་ནི་རྩྭ་ཐང་ནས་ཡོང་བས།
དེང་རབས་ཅན་གྱི་གྲོང་ཁྱེར་ཆེན་པོ་འདིར།
རྩྭ་ལྗང་དང་མེ་ཏོག་གི་དྲི་ཞིམ་ཞིག་འཁྱེར་ཡོང་།
མྱ་ངན་གྱི་སྨྲེ་སྔགས་མི་ཐོས་སྙམ་བཞིན།
ང་ནི་རྩྭ་ཐང་ནས་ཡོང་ཞིང་།
ཕྱི་རོལ་གྱི་འཇིག་རྟེན་འདི་འ གྲིམ་པའི་ཚེ།
སྡུག་སྐད་ཀྱིས་ངའི་སྙིང་ལ་ན་ཟུག་ཅིག་བྱིན།
བྱམས་བརྩེའི་འཛུམ་ལ་འ བྲལ་ཕྱག་བགྱིས་ཏེ།
ང་ནི་རྩྭ་ཐང་ནས་ཡོང་ཞིང་།
709



ལུས་ནི་གྲོང་ཁྱེར་འདིར་གནས་ན་ཡང་།
སེམས་ནི་རྩྭ་ཐང་དེར་འཕུར་བཞིན་འདུག
ཉི་ཟླ་ལས་དཀར་བའི་ལྷག་བསམ་ཞིག་བཟུང་སྟེ།
ང་ནི་ཕ་མཐའ་བྲལ་བའི་རྩྭ་ཐང་ནས་ཡོང་ཞིང༌།
གནས་ཚུལ་གསར་པ་རེ་ལ་ཕྲད་དུས། །
དེའི་སྟེང་ལ་མེ་ཏོག་གི་རི་མོ་བྲིས་པ་ཡིན།
རེ་བ་ཚད་མེད་ཅིག་བཅངས་ཏེ།
ང་ནི་རྩྭ་ཐང་ནས་ཡོང་བས།
ངའི་རེ་འདུན་གྱི་ས་བོན་རྡོག་པོ་དེ།
ནམ་མཁའ་སྟོང་བར་འདེབས་དགོས་སམ།
710



དགུན་དུས།
ཀ་ཡེ་མ་ཡུམ་གངས་ལྗོངས། །
ཁྱེད་ཀྱི་རྩྭ་ཐང་ཆེན་པོར། །
སྔོན་དུས་དབྱར་གྱི་ལང་ཚོ། །
རྒྱས་པའི་སྐལ་བཟང་ཐོབ་མྱོང་། །
གཟུགས་མེད་རླུང་གི་ཕོ་ཉས། །
ཞིང་ཁའི་སྙེ་མ་གཡོ་བཞིན། །
རྩྭ་ལྗང་སྟུག་པོ་བརྒལ་ཏེ། །
གཡུ་མདོག་རླབས་ཕྲེང་འཕྱུར་སོང་། །
ཁྱེད་ནི་ཆར་ལྡན་དུས་ཀྱི། །།
འབྲས་ལྡན་ལྗོན་པ་ཡིན་པས། །
ཤིང་འབྲས་ཞིར་གནས་བདེ་སྐྱིད། །
ཡར་འབྲོག་གཡུ་མཚོར་སྡུས་ཡོད། །
དེ་ལྟ་ན་ཡང་སྐབས་ཤིག །
མཚར་སྡུག་མེ་ཏོག་རྙིད་ཅིང་། །
གཡུ་ཡི་ལོ་འདབ་བསྐམས་ཏེ། །
711



ཤི་གསོན་བར་དུ་ལུས་ཡོད། །
འཁྱག་པས་རེངས་པའི་ལག་པས། །
ཤིང་འབྲས་རྙིད་པ་འ ཐོག་བཞིན། །
གྲང་པའི་སྟོབས་ཀྱིས་བཅུན་པའི། །
ལྗོན་པའི་རྩ་ལག་འཁུམས་སོང་། །
ཚུར་ལ་འཕེན་པའི་གྲང་རླབས། །
རི་རབ་ལྷུན་པོར་བརྩེགས་ཏེ། །
གངས་ལྗོངས་ཁྱེད་ཀྱི་སྐུ་ལ། །
ཉིན་མཚན་གཉིས་ཀར་གཞུས་སོང༌། །
རྟག་པར་ལྡང་བའི་གྲང་རླུང༌། །
དུས་ཀྱི་རྒྱལ་པོས་ཐོགས་པའི། །
རྣོ་ཡི་སྟ་རེ་འདྲ་བས། །
གསོན་པའི་རྩ་བ་བཅད་སོང་། །
རྟག་པར་བློ་ཕམ་བྱུང་ཡང་། །
སྡུག་ལ་སུན་པ་མེད་པར། །
དགུན་དུས་བཙན་དབང་འོག་ནས། །
དཔྱིད་ཀྱི་ཕྱོགས་སུ་ཆས་སོང་། །
དགུན་ཟླའི་བཙན་དབང་འོག་ནས། །
སྐྱེ་དངོས་ཇི་འདྲའི་མང་པོས། །
སྤྱང་ཀིས་དེད་པའི་ལུག་བཞིན། །
712



ཉམ་ཐག་སྡུག་བསྔལ་མྱངས་སོ། །
གངས་རླུང་ཐོག་མདར་མི་འཇིགས། །
གྲུ་འཛིན་གཉིས་པའི་ཕོ་བྲང་། །
རྩྭ་ཡན་རྐང་པའི་འོག་གི །
གད་སྙིགས་འགྱུར་བར་བརྩམས་སོང་། །
སྐབས་དེར་དགུན་གྱི་གཤེད་མའི། །
ཕྱི་ཡི་གཟི་རྔམ་མ་གཏོགས། །
ཅི་ཡང་མེད་པ་མཐོང་ན། །
དཔྱིད་སླེབས་རེ་བ་ཆེའོ། །
དེ་ནས་དགུན་གྱི་གཤེད་མས། ། །
དབྱར་གྱི་སྦྲང་ནག་ཇི་བཞིན། །
སླར་ཡང་རྐང་འདྲེན་ཟོལ་གྱིས། །
མགོ་བོ་གནམ་ལ་བཏེགས་སོང་། །
སྔོན་དུས་སེམས་ལྡན་ཀུན་ལ། །
འཆི་བ་སྟེར་བའི་དགུན་དུས། །
མི་བཟོད་གྲང་ངར་ཁྱེར་ནས། །
རི་ཀླུང་ཀུན་ཏུ་ཉུལ་སོང་། །
ཁ་ཕོ་འབྲུག་སྒྲའི་འུར་གྱིས། །
གནམ་ས་འདོར་དུ་འཇུག་པའི། །
མ་རུངས་དགུན་གྱི་གཤེད་མས། །
73



སྣོད་བཅུད་དབང་དུ་བསྒྱུར་སོང་། །
དུས་དང་ཆུ་ཚོད་ཀུན་གྱིས། །
དགུན་གྱི་གཤེད་མའི་སྟོབས་ལ །
གཟུར་བཤོལ་བྱེད་པ་མཐོང་ནས། །
ཁེངས་པའི་རྣམ་འགྱུར་བསྟན་སོང་། །
སྐྱེ་བའི་ཐ་མར་འཆི་བ། །
འདུས་པའི་ཐ་མར་འབྲལ་བ། །
དར་བའི་ཐ་མར་རྒུད་པ། །
འཇིག་རྟེན་ཆོས་ཉིད་ལགས་སོ། །
དེ་འདྲའི་ཆོས་ཉིད་བདེན་པ། །
དགུན་གྱི་ཐོག་ཏུ་འབབ་པས། །
ཀ་ཡེ་གངས་ལྗོངས་ཁྱེད་རང་། །
སེམས་པ་སྐྱོ་སྐྱོ་མ་གནང་། །
གུངས་ལྗོངས་སྐྱེ་དངོས་ཕྲེང་བའི །
ཡིད་ཀྱི་བཙན་རྫོང་བརྟན་པོ། །
མི་ཤིགས་རྡོ་རྗེར་མཚུངས་ན། །
ཕྱི་ཡི་གནོད་འཚེས་མི་ཐུལ། །
ཉི་མ་རེ་ཞིག་ནུབ་ཀྱང་། །
སང་ཉིན་ཞོགས་པའི་དུས་སུ། །
ཤར་རིའི་རྩེ་ལ་འཕགས་ཏེ། །
714



འོད་ཟེར་སྤྲོ་བ་མཐོང་ངམ། །
ནང་གི་བཙན་རྫོང་སྲུང་བཞིན། །
འབྱུང་འགྱུར་གདོང་གིས་བསུས་ན། །
རྒུད་པའི་ཐ་མར་དར་བའི། །
ཆོས་ཉིད་བདེན་པ་མཐོང་ངོ༌། །
ཁ་བ་བུ་ཡུག་ཁྲོད་ནས། །
དགུན་གྱི་གཤེད་མ་བྲོས་སོང་། །
དཔྱིད་ཀྱིས་འཛུམ་མདངས་སྟོན་བཞིན། །
གངས་ལྗོངས་ཕྱོགས་སུ་ཕེབས་བྱུང༌། །
གྲང་ངར་རིམ་གྱིས་ཉམས་ཏེ། །
ཁ་བ་མཐུག་པོ་བཞུས་སོང་། །
ཉི་མའི་དྲོད་སྐྱིད་ལྡན་པས། ། །
གངས་ལྗོངས་དཔྱིད་དཔལ་རྒྱུས་སོང་། །
མ་ཡུམ་གངས་ལྗོངས་ཁྱེད་ཀྱི། །
རི་ཀླུང་མཛེས་སྡུག་རྒྱུས་པས། །
འཛམ་བུའི་གླིང་གི་མི་རྣམས། །
མགྲོན་པོ་ཇི་བཞིན་བཀུག་བྱུང༌། །
སྙན་འཇེབས་སྟོང་གི་གླུ་སྒྲས། །
གནམ་ས་གཉིས་ཀར་ཁྱབ་སོང་། །
ཞབས་བྲོ་རྩེན་པའི་མི་ཚོགས། །
715



རྒྱ་མཚོའི་རླབས་དང་མཚུངས་བྱུང་། །
ཨེ་མ་མ་ཡུམ་གངས་ལྗོངས། །
ད་ལྟ་བདེ་ཞིང་སྐྱིད་པ། །
ལྷ་ཡུལ་ཁམས་དང་འདྲ་བས། །
ཀུན་གྱིས་ཡིད་སྨོན་ཤོར་བྱུང་། །
དབྱར་གྱི་ལང་ཚོ་དར་བས། །
མ་ཡུམ་གངས་ལྗོངས་ཁྱེད་རང་། །
བཅུ་དྲུག་ལང་ཚོ་རྫོགས་པའི། །
ན་ཆུང་བཞིན་དུ་མཛེས་སོ། །
716



བརྗེད་མི་ཐུབ།
མི་ཡིས་ལྷ་རྣམས་སྐྱིད་པ་ཤེས་ན་ཡང་། །
དབང་དང་སྙན་གྲགས་ནམ་ཡང་བརྗེད་མི་ཐུབ། །
གནའ་བོའི་དཔོན་རྣམས་གང་དུ་ཡོད་ཟེར་ན། །
རྩྭ་ཡིས་ཁེབས་པའི་བང་སོའི་ནང་དུ་བཞུགས། །
མི་ཡིས་ལྷ་རྣམས་སྐྱིད་པ་ཤེས་ན་ཡང༌། །
གསེར་དངུལ་རིན་ཆེན་ནམ་ཡང་བརྗེད་མི་ཐུབ། །
ཕྱུག་པོར་མི་འགྱུར་སྙམ་ནས་བྲེལ་བ་ལངས། །
སྟོབས་འབྱོར་རྒྱུས་དུས་མིག་ཟུམ་ཚེ་ལས་འདས། །
མི་ཡིས་ལྷ་རྣམས་སྐྱིད་པ་ཤེས་ན་ཡང་། །
ཡིད་འཕྲོག་མཛེས་མ་ནམ་ཡང་བརྗེད་མི་ཐུབ། །
གཞོན་དུས་དགའ་བའི་གྲོགས་པོ་མང་ན་ཡང་། །
རྒས་དུས་གྲོགས་མེད་ཁེར་རྐྱང་སྡོད་པ་མཐོང་། །
མི་ཡིས་ལྷ་རྣམས་སྐྱིད་པ་ཤེས་ན་ཡང་། །
བུ་དང་ཚ་བོ་ནམ་ཡང་བརྗེད་མི་ཐུབ། །
བྱམས་ལྡན་ཕ་མ་གནའ་ནས་མང་ན་ཡང་། ། །
དྲིན་ལན་འཇལ་བའི་བུ་ཕྲུག་སུ་ཡིས་མཐོང་། །
717



ཟླ་བ་ལ་བཅོལ་བའི་བརྩེ་སེམས།
ཚེ་གྲོགས་གང་དུ་ཡོད་པ་རྟོགས་དཀའ་བས། །
སྙིང་ལ་སྐྱོ་སུན་གསར་བས་ཡོངས་སུ་ཁེངས། །
སྨིན་མ་བསྡུས་ཏེ་བསམ་བློ་གཏོང་བའི་ཚེ། །
བུ་མོ་ཞིག་གིས་ཡང་ཡང་ལྟ་བྱེད་པས། །
ངེད་གཉིས་བར་དུ་ལས་འབྲེལ་ཡོད་དམ་ཅི། །
བསིལ་བའི་རླུང་བུ་སེར་སིར་ལྡང་ཡོང་བས། །
ལུས་ལ་གྲང་བའི་ཚོར་བ་སྟེར་ན་ཡང་། ། །
དཀར་གསལ་ཉ་རྒྱས་ཟླ་བའི་འོད་སྣང་འོག །
བདག་ལ་སྡོད་གྲོགས་བྱེད་མཁན་སུ་ཡོད་དམ། །
གལ་སྲིད་སྔོ་བསངས་འཆི་མེད་ལམ་གྱི་ཟླས། །
ཁོ་བོ་མོ་ལ་དགའ་བའི་སེམས་ཤེས་ན། །
ཐག་རིང་ཡུལ་གྱི་ཐོག་ཁང་ཆེན་པོ་ཡི། །
སྒེའུ་ཁུང་འགྲམ་དུ་ལངས་ཏེ་ནམ་མཁའ་ལ། །
སུན་སྣང་མེད་པར་ལྟ་བའི་གཞོན་ནུ་མའི། །
ཐོས་པར་ཕྲན་གྱི་སྙིང་གཏམ་བརྗོད་པར་འཚལ། །
718



གྲོགས་པོ་དོན་གྲུབ་རྒྱལ་ལ་སྤྲིངས་པའི་ཡི་གེ
དོན་ལྡན་སྙན་རྩོམ་ཆུ་རྡུལ་ཟེགས་མའི་རླབས། །
གནམ་སར་འཕྱུར་བས་འཇའ་ཚོན་སྒྱུ་མའི་འཕྲུལ། །
མངོན་སུམ་གྲུབ་པས་བརྒྱ་བྱིན་མཚོན་ཆ་ལས། །
རྣམ་པར་རྒྱལ་འདོད་གྲོགས་པོ་དམ་པའི་དྲུང་། །
བཅུ་ཕྲག་རིག་གནས་འཆི་མེད་བདུད་རྩིའི་མཚོ། །
ཕུན་ཚོགས་ལོངས་སྤྱོད་རྫོགས་པའི་དེང་གི་དུས། །
ཁྱོད་ལུས་གསེར་རིས་ཉི་མ་སྟོང་གི་འོད། །
འགྲིན་པའི་ཚུལ་གྱིས་བཞུགས་པས་སྤྲོ་བ་འཕེལ། །
དེང་དུས་མཁས་པའི་སྐྱེ་བོ་མཐའ་དག་གི །
གཙུག་གི་ཅོད་པན་ཉིད་ཀྱིས་གཏུགས་པའི་ཁྲིར། །
ཁྱོད་ཀྱིས་སེན་རྗེས་འགོད་པའི་ཟློས་གར་ལ། །
འགྲན་པར་མ་བཟོད་ཉི་ཟླ་ས་ལ་ལྷུང་། །
གང་གི་ངག་ལས་འཕོས་པའི་སྙན་ཚིག་རྣམས། །
དེང་དུས་སྐྱེ་བོའི་ཁ་ན་མ་ཎི་བཞིན། །
71)



སྐྱོར་བའི་འུར་སྒྲས་གཡུ་འབྲུག་སྔོན་མོ་ལ། །
སྐྱེངས་པ་བྱིན་ནས་སྤྲིན་གྱི་ཁང་པར་བྱོས། །
འཁོས་ཆུང་བདག་ཀྱང་སྙན་ཚིག་རྩོམ་པའི་ལས། །
འཇུག་པའི་སོག་མའི་ཕོན་པོ་འཕྱར་བ་འདི། །
མཁས་རྣམས་དགྱེས་པའི་མཆོད་སྤྲིན་མ་ཡིན་པས། །
ངོ་ཚའི་སྤུ་ལོང་གཡོ་བས་རེ་ཞིག་འཁུམ། །
ཐོས་པ་ཙམ་གྱིས་སྒྲ་འཛིན་སིམ་པ་ཡི། །
ཀུན་དགའི་དགའ་སྟོན་དཔྱིད་དུ་འཇོ་བ་ཁྱོད། །
སྙན་ཚིག་འ གྲོ་རྣམས་ངལ་འཚོར་རྒྱུ་མཐོང་ཚེ། །
བདག་ཀྱང་ཡི་རང་མེ་ཏོག་ལན་བརྒྱུར་ཐོར། །
དེ་ལྟ་ན་ཡང་བློ་ལྡན་འགའ་ཞིག་གིས། །
ཁྱོད་ལུས་དྭངས་བསིལ་རྙོག་མ་བྲལ་བའི་མཚོར། །
ང་རྒྱལ་ཆུ་སྐྱེས་འདི་ཙམ་བཞད་དོ་ཞེས། །
ཕྱོགས་སུ་སྒྲོག་པས་ཐོས་འཛིན་ངལ་བ་སྟེར། །
ཞི་དུལ་བག་ཡོད་བློ་ལྡན་སྤྱོད་པའི་རྒྱུན། །
འཆད་རྩོད་རྩོམ་གསུམ་མཁས་པའི་ཡོན་ཏན་རྒྱུན། །
དེའི་ཕྱིར་ཡ་རབས་ལུགས་ཀྱི་བྱུ་རུ་འདི། །
གྲོགས་ཁྱོད་མགུལ་བའི་རྒྱུན་དུ་འོས་མིན་ནམ། །
ཤ་ཚའི་གཏམ་སྦྱོར་ཚེར་མའི་བརྟུལ་ཞུགས་ཅན། །
720



སྙིང་ག་འབིགས་པའི་མཚོན་དུ་འགྱུར་ངེས་ཀྱང༌། །
གཅམ་བུའི་སྦྲང་རྩི་བྱུགས་པའི་རལ་གྲི་ལས། །
ཅུང་ཙམ་ལེགས་པ་མིན་ནམ་བདག་གི་གྲོགས། །
ཁྱོད་ཀྱི་རྣམ་དཔྱོད་རྟ་བདུན་ཤིང་རྟ་ཡིས། །
ཉེར་དྲངས་མགུར་གླུའི་དཔྱད་རྩོམ་ནམ་མཁའི་མིག །
བདག་བློའི་ཆུ་སྐྱེས་འདབ་བརྒྱ་གྲོལ་བའི་གཉེན། །
རྒྱུ་བར་འཚལ་ཞེས་སྙིང་ནས་གསོལ་བ་འདེབས། །
འདི་ནའང་མཁས་པ་སྔ་མའི་ལྗགས་རྩོམ་འགའ། །
པར་དུ་བཞེངས་རྣམས་ཕུན་ཚོགས་ལེགས་སྐྱེས་ཀྱི། །
ཟོལ་དུ་བརྫུས་པའི་དཔྱིད་ཀྱི་ཕོ་ཉ་མོ། །
གྲོགས་ཁྱོད་དྲུང་དུ་འཕུར་བའི་རྩེ་དགའ་འཛིན། །
མཁས་པ་སྔ་མ་རྣམས་ཀྱི་ལྗགས་རྩོམ་འདིས། །
ཡིད་ལ་དགའ་བདེ་སྟོང་གི་དཔལ་སྟེར་བས། །
དད་པའི་བ་སྤུ་འཁྲི་ཤིང་གཞོན་ནུའི་ཚོགས། །
གཡོ་བའི་སྐལ་བཟང་ཁྱོད་ཀྱིས་ཁུགས་པར་ངེས། །
དེ་འདྲའི་གཏམ་གྱི་དབྱར་རྔ་འབུམ་བརྡུངས་ཀྱང་། །
སྙིང་བོར་འབབ་པ་ཁྱོད་ལུས་རི་རྒྱལ་ལྷུན། །
བསྐལ་བརྒྱར་གཡོ་བ་མེད་པར་སྙན་ཚིག་གི །
ལྷ་ཡི་མེ་ཏོག་ཆར་དུ་བསྙིལ་བར་མཛོད། །
721



གཡོ་མེད་དྲང་བོའི་ཚིག་གི་ཉག་ཕྲན་འདི། །
མི་ཕྱེད་མཛའ་བའི་མཐེབ་ལོང་ལ་སྦྱར་ནས། །
རྒྱལ་ས་པེ་ཅིན་ཕྱོགས་སུ་འཕངས་པ་ཡང་། །
ཁྱོད་དྲུང་མེ་ཏོག་མཆོད་སྤྲིན་འགྱུར་བར་རེ། །
མི་འགྱུར་མཛའ་བརྩེའི་རྡོ་རྗེའི་ཟེགས་མའི་གར། །
ཁྲེལ་ལྡན་སྤྲིན་གཞོན་དུལ་གྱིས་རྒྱུ་བའི་མཁར། །
འཁྱུག་པའི་ཞུ་ཡིག་དུང་གི་འབྲུག་ཆུང་འདི། །
རབ་དགའི་ཉམས་ཀྱིས་ཁྱོད་ལ་ཕོ་ཉར་བརྫངས། །
བཀྲ་ཤིས་བདེ་ལེགས་ཤོག །
722



གྲོགས་པོ་དོན་གྲུབ་རྒྱལ་གྱིས་བསྐུར་བའི་ཡིག་ལན།
མི་ཤིགས་མཛའ་མཐུན་རྡོ་རྗེའི་འཇིམ་པ་ལ། །
ལེགས་བྱས་སྐྱེས་སྦྱངས་ཕ་གུའི་འགྲམ་བཏིངས་ནས། །
བཅུ་ཕྲག་རིག་པའི་མཁར་གྱི་ཁང་བཟང་རྩེར། །
གྲགས་པའི་རྒྱལ་མཚན་འཛུགས་འདོད་གང་དེའི་དྲུང༌། །
གང་གི་སོར་མོའི་འདེགས་འཇོག་ངོ་མཚར་འཕྲུལ། །
དོན་ལྡན་བཀྲ་ཤིས་རི་མོ་མངོན་འཆར་བའི། །
སྡེབ་ལེགས་ཚིག་གི་འཕྲིན་ཡིག་མེ་ལོང་ཆེ། །
བདག་གདོང་ཟླ་བར་ཅོ་འདྲིའི་ཟོལ་གྱིས་འོངས། །
ཨེ་མ་དེང་དུས་མཁྱེན་དཔྱོད་དད་བརྩོན་གྱི། །
ཁོ་ལག་ཡོངས་རྫོགས་རིག་པའི་དཔའ་བོའི་ཁྱུ། །
འཆད་རྩོད་རྩོམ་པའི་གཡུལ་གྱི་དོ་ར་ལ། །
བརྟུལ་གྱིས་ཞུགས་པའི་ངང་ཚུལ་དེ་མཐོང་ནས། །
བློ་དམན་སྟར་མ་བདག་འདྲའི་ངོ་གདོང་གི །
འཛིན་མའི་བ་སྤུ་རྩྭ་ལྗང་མྱུ་གུའི་ཚོགས། །
ངོ་ཚའི་རླུང་གི་གྲོགས་དང་རབ་བསྡོངས་ནས། །
སྐྱི་པགས་ཞིང་བཟང་བདེ་བར་མལ་དུ་གཟིམས། །
ཨ་ཙི་དེང་དུས་མཁས་རློམ་ཕལ་ཆེར་གྱིས། །
723



གཞན་གྱི་བློ་གྲོས་པད་མའི་རྫིང་བུ་ལ། །
ང་རྒྱལ་འདབ་མ་འདི་ཙམ་རྒྱས་འདུག་ཅེས། །
འཇམ་པའི་ཀུ་ཅོ་ཚིག་གིས་སྒྲོག་སྲིད་ཀྱང་། །
མཁས་རློམ་བརྒྱ་བྱིན་ལག་གི་མཚོན་ཆ་དེས། །
གཞོན་ནུའི་བློ་གྲོས་ས་འཛིན་རྐང་པ་ཙམ། །
གཅོག་པ་ཉིད་ལས་འཐོབ་བྱ་ཅང་མེད་པས། །
ལྗན་ལྗིན་དྲི་མས་སྦགས་པའི་བསླབ་བྱ་འདི། །
ཁྱེད་ཀྱང་རྣ་རྒྱབ་ལྷགས་པའི་ཟླ་རུ་བསྒྱུར། །
ཞལ་དྲོ། བཀྲ་ཤིས། དོན་གྲུབ་རྒྱལ་ནས།
724



མེ་རི་སྒར། ཕྱི་གླིང་གི་འཇིག་རྟེན་དུ་
གནས་པའི་ལྷ་ཡུལ། །
སེམས་ཅན་སྨིན་གྲོལ་འགོད་ཅིང༌། །
བྱིན་རླབས་གཟི་བྱིན་འབར་བ། །
མི་ཡུལ་དག་པའི་ཞིང་ཁམས། །
མེ་རི་སྒར་འདི་ཡིན་སོང་། །
རྒྱལ་དབང་ཞབས་ཀྱིས་བཅགས་ཤིང་། །
མཁས་གྲུབ་བྱེ་བའི་འདུ་གནས། །
ཆོས་དང་རིག་གནས་ལྟེ་བ། །
མེ་རི་སྒར་འདི་ཡིན་སོང་། །
རླུང་རྟའི་འཇའ་འོད་འཁྱིལ་ཞིང་། །
བསང་དུད་སྤྲིན་དཀར་འཕྱུར་བ། །
ཆོས་སྒྲའི་ཁུ་བྱུག་གྲགས་ས། །
མེ་རི་སྒར་འདི་ཡིན་སོང་། །
ལས་ཅན་ཆོས་ལ་འཕྲད་ཅིང་། །
ལས་ངན་སྡིག་སྒྲིབ་དག་པ། །
རྣལ་འབྱོར་ཉམས་རྟོགས་འཕེལ་ས། །
725



མེ་རི་སྒར་འདི་ཡིན་སོང༌། །
འདི་ནས་རྫོགས་ཆེན་ས་བོན། །
ཡུལ་ཕྱོགས་ཀུན་ལ་བཏབ་པས། }
རྣམ་དཀར་དགེ་བའི་མེ་ཏོག ། །
འཛམ་གླིང་ཡོངས་སུ་བཞད་སོང་། །
འདི་ནི་ཁོ་བོ་ཨི་ཏྲ་ལི་ཞེས་བྱ་བའི་རྒྱལ་ཁབ་ཏུ་ཆོས་རྒྱལ་ནམ་མཁའི་ནོར་
བུའི་རྟོགས་བརྗོད་འབྲི་བར་བསྐྱོད་པའི་དུས་སུ་མེ་རི་སྒར་ནས་བྲིས་པའོ། །
26



མེ་རི་སྒར་ལ་བསྟོད་པ་མཚོ་བྱུང་
དགྱེས་པའི་གླུ་དབྱངས། །
མདུན་སར་ལྷ་འབབ་རོལ་གྱི་སྤང་རི་འགྱིང་། །
རྒྱབ་ཕྱོགས་ཨ་མེས་ཡབ་ལྡེའི་ནགས་རི་བརྗིད། །
བར་དུ་སྤོ་མཐོ་ནོར་བུའི་དབེན་གནས་ཀྱིས། །
བསམ་གཏན་པ་ཀུན་མགྲོན་དུ་འབོད་པ་བཞིན། །
གླིང་འདིའི་འཇིགས་རུང་སྲིད་པའི་རྒྱ་མཚོ་ཆེར། །
བྱིངས་པའི་ཉམ་ཐག་འགྲོ་རྣམས་བསྒྲོལ་སླད་དུ། །
ཆོས་ཀྱི་རྒྱལ་པོ་ནམ་མཁའི་ནོར་བུ་ཡིས། །
རྫོགས་ཆེན་འདུས་སྡེ་མེ་རི་སྒར་འདི་བཏབ། །
ལྟོས་དང་རླུང་རྟའི་ལྡ་ལྡི་བྲེས་པ་རྣམས། །
དབང་པོའི་གཞུ་ཡི་མཛེས་པ་བསླུ་བཞིན་དུ། །
ལྷོ་རླུང་བསིལ་བུ་དལ་གྱིས་ལྡང་བའི་ཁྲོད། །
ཡིད་འོང་ཉམས་བརྒྱའི་ཟློས་གར་སྒྱུར་བ་བཞིན། །
རྒྱབ་རི་ཤིང་སྣ་འཛོམས་པས་བྱ་རྣམས་དགའ། ། །
གཡས་གཡོན་རྩྭ་སྣ་འཛོམས་པས་ཕྱུགས་རྣམས་དགའ། །
ལུང་མཐིལ་ཆུ་སྣ་འཛོམས་པས་ཀླུ་རྣམས་དགའ། །
727



ཞིང་ལ་འབྲུ་སྣ་འཛོམས་པས་མི་རྣམས་དགའོ། །
དགའ་བ་བཞི་ལྡན་ས་ཡི་ཐིག་ལེ་ན། །
ཕྱི་ནང་རྟེན་མཆོག་རྒྱ་མཚོས་མཚན་པ་ཅན། །
རྫོགས་པ་ཆེན་པོའི་འདུས་སྡེ་མེ་རི་སྒར། །།
སུམ་རྩེན་ས་ལ་འཕོས་འདྲའི་ངོ་མཚར་འཛིན། །
རྣམ་རྒྱལ་ལྷ་ཡི་ཁང་བཟང་ནོར་འཛིན་མར། །
བབས་འདྲའི་འདུ་ཁང་མཐོང་གྲོལ་ཆེན་མོ་འདི། །
རྫོགས་ཆེན་བཤད་སྒྲུབ་ལུགས་སྲོལ་མི་ནུབ་པའི། །
རྒྱལ་མཚན་གྱེན་དུ་འདེགས་པའི་བྱེད་པོར་སྤྲུལ། །
བོད་ཀྱི་ཆོས་དང་རིག་གནས་ཆབ་རྒྱུན་གྱིས། །
གདུལ་བྱའི་སེམས་ཀྱི་རྨོངས་པའི་དྲི་མ་ཀུན། །
ལྷག་མེད་བཀྲུ་བའི་ཞང་ཞུང་སློབ་གཉེར་ཁང་། །
འཛམ་གླིང་བསྟན་འགྲོའི་དཔལ་དུ་ཅི་ཡང་ཆེ། །
རང་བྱུང་ནོར་བུའི་གླིང་ཡང་ཟིལ་གནོན་པའི། །
ངོ་མཚར་བཀོད་པས་མཛེས་པའི་གསེར་ཁང་གིས། །
ཀུན་ཡིད་བརྟན་པ་ཡོངས་སུ་འཕྲོག་སྙམ་ནས། །
བརྒྱ་བྱིན་ཁང་བཟང་སྤྲུལ་བའི་རྫུ་ལ་བརྟེན། །
ཀ་དག་རིག་པའི་མཁའ་དབྱིངས་ལྷུན་གྲུབ་ཀྱི། །
ཞི་ཁྲོ་རབ་འབྱམས་ཆར་རྡུལ་སིལ་མའི་ཁྲོད། །
728



རྣམ་བཞིའི་འཕྲིན་ལས་འཇའ་འོད་གུར་འཕུབ་པའི། །
སྒྲུབ་ཁང་འོད་གསལ་འཁྱིལ་བས་ཤིས་པ་བསྒྲུབས། །
དགའ་བདེའི་ཀ་ལ་པིང་ཀའི་དབྱངས་གཅིག་གིས། །
ས་གསུམ་མྱ་ངན་ལྷག་མེད་ཟ་བྱེད་པའི། །
དགོད་སྒྲའི་གསེར་གྱི་མེ་ཏོག་འགྲེམས་པ་ཡི། །
དགའ་བ་གླིང་འདི་མཐོ་རིས་སྐྱེད་ཚལ་བཞིན། །
ཁོར་ཡུག་ནེའུ་གསིང་གཡུ་ཡི་མེ་ལོང་དབུས། །
དུ་བ་ལྷོག་ལྷོག་འཕྱུར་བའི་བསང་ཁྲི་དང་། ། །
ཤེལ་དཀོར་བུམ་པའི་དབྱིབས་ཀྱི་མཆོད་རྟེན་ཀུན། །
རབ་དཀར་ཞོ་གསར་སྤུངས་འདྲར་ཡིད་དུ་འོང་། །
ཨེ་མ་རྫོགས་ཆེན་འདུས་སྡེ་མེ་རི་སྒར། །
མཉན་ཡོད་ཚལ་གྱི་གཞལ་མེད་གཙུག་ལག་ཁང་། །
ཚངས་ཆེན་པིར་གྱིས་སྤོ་མཐོ་ནོར་བུའི་སར། །
མངོན་སུམ་རི་མོར་བྲིས་སམ་འཕྱང་མོ་ཉུག །
མི་ཤིགས་རྡོ་རྗེའི་ཁམས་ཀྱིས་གྲུབ་པའི་མཁར། །
སུས་ཀྱང་གཞོམ་བཤིག་མི་ནུས་རི་རབ་ལྟར། །
རྫོགས་པ་ཆེན་པོའི་འདུས་སྡེ་མེ་རི་སྒར། །
དུས་ཀྱི་མཐར་ཡང་ཉམས་པ་མེད་པར་ཤོག །
གསང་སྔགས་དམ་ཆོས་རྫོགས་པ་ཆེན་པོ་འདི། །
729



རྟ་བདུན་དབང་པོའི་འོད་བཞིན་འཛམ་བུའི་གླིང་། །
རིས་མེད་དར་ཞིང་ཁྱབ་པའི་དགེ་མཚན་གྱིས། །
ལེགས་བྱས་རྫོགས་ལྡན་གསར་པ་འགུགས་པར་ཤོག །
ཅེས་པ་འདི་ནི་སྤྱི་ལོ་ ༢༠༠༩ ལོའི་ཟླ་༩ ཚེས་ ༡༣ ཉིན་ཨི་ཏྲ་ལི་ཡའི་རྒྱལ་
ཁབ་ཆེན་པོའི་གྲོང་ཁྱེར་རོ་མ་ནས་རླངས་འཁོར་ལ་བསྡད་དེ་ཆུ་ཚོད་གསུམ་ལྷག་
སོང་བ་ན་བདེ་བར་འབྱོར་བའི་གནས་བྱིན་ཅན་རྫོགས་པ་ཆེན་པོའི་འདུས་སྡེའི་
ལྟེ་གནས་མེ་རི་སྒར་དུ་སྦྱར་བའོ། ། } །
730



ཚོར་སྣང་།
སྔོ་ལྗང་སྤང་རི་ཕྱོགས་བཞིའི་གནས་སུ་འགྱིང་།།
ན་བུན་རི་རྩེར་ངལ་གསོ་བྱེད་བཞིན་རྒྱུ། །
ཉི་མ་རྒྱ་མཚོའི་མཐའི་རུ་ནུབ་པའི་ཚེ། །
ཐག་རིང་ཡུལ་གྱི་ཁྱིམ་མི་ལྷག་པར་དྲན། །
ནམ་མཁའི་སྤྲིན་དང་བྱ་བྱེའུ་རི་སྐྱེས་ལས། །
ཅི་ཡང་མེད་པའི་དབེན་གནས་རི་ཁྲོད་འདིར། །
རང་ཉིད་གྲོགས་མེད་གཅིག་པུར་སྡོད་པའི་ཚེ། །
ཉིན་གཅིག་ལོ་མང་འདས་པའི་སྣང་བ་ཤར། །
ཞི་བདེ་རྒྱ་མཚོ་སྔོན་མེར་འཁྱིལ་བ་དང༌། །
མཐའ་བྲལ་ཧིན་རྡུ་ཆུ་གཏེ ར་ཆེན་པོ་ལས། །
རྦ་རླབས་ནམ་མཁར་འཕྱུར་བ་མཐོང་བའི་ཚེ། །
ཕ་ཡུལ་དྲན་པའི་ཚོར་བ་འགོག་ཏུ་མེད། །
ཁོར་ཡུག་ཡུལ་ལྗོངས་རི་མོར་བྲིས་པ་ལྟར། །
ཤིན་ཏུ་མཛེས་ཀྱང་ཕ་ཡུལ་དྲན་པའི་སེམས། །
731



གཟེབ་ཏུ་ཚུད་པའི་ཉ་མོ་དང་མཚུངས་པས། །
སྐྱིད་པའི་སྣང་བ་རྡུལ་ཙམ་ཡོད་མ་ཡིན། །
གཞན་གྱི་གནས་འདི་ལྷ་ཡུལ་ཡིན་ན་ཡང༌། །
རང་ལ་དམྱལ་བ་ཁོ་ནའི་སྣང་བ་འབྱུང་། །
ལག་པ་གཡོབ་བཞིན་འབྲལ་ཕྱག་བགྱིད་པའི་དུས། །
ནམ་ཞིག་སླེབས་སྙམ་ཡིད་ནས་བྲེལ་བ་ལངས། །
ཞེས་པ་འདི་ནི་ཨོ་སི་ཏྲེ་ལེ་ཡའི་རྒྱལ་ཁབ་ཆེན་པོའི་གྲོང་ཁྱེར་སེ་རྡུ་ཉི་ནས་
ཉིན་གཅིག་སོང་ན་བདེ་བར་འབྱོར་བའི་གནས་བྱིན་ཅན་རྣམ་རྒྱལ་སྒར་དུ་སྤྱི་ལོ་
༣༠༠༩ལོའི་ཟླ་ ༥ ཚེས་ ༢༠ ཉིན་ གྲོགས་པོ་རབ་རྒྱས་ ཁེམ་ར་གྲོང་ཁྱེར་དུ་སོང་
ཞིང༌། རང་ཉིད་གཅིག་པུ་གྲོགས་མེད་ཁེར་རྐྱང་དུ་སྡོད་པའི་དགོང་ཁ་ཞིག་འ་་
བྲིས་ང་འོ། །
32



དགུ་ཆུའི་འགྲམ་དུ། །
བདག་གི་ཕ་ཡུལ་དགུ་ཆུའི་འགྲམ་དུ་ཡོད། །
ཕྱོགས་བཞིར་ས་འཛིན་ཕྲེང་བས་ཡོངས་སུ་བསྐོར། །
ཉེ་འདབས་གཡུ་མདོག་ནགས་ཚལ་ཚང་ཚིང་འཁྲིགས། །
ས་ཞིང་རྣམས་སུ་སྙེ་མའི་རླབས་ཕྲེང་འཕྱུར། །
བདག་གི་ཕ་ཡུལ་དགུ་ཆུའི་འགྲམ་དུ་ཡོད། །
རི་བོའི་སྟོད་སྨད་བར་གསུམ་ལུག་གིས་ཁྱབ། །
ཐང་ཆེན་རྣམས་སུ་འབྲུ་དྲུག་ཞིང་གིས་ཁེབས། །
རོང་མ་འབྲོག་གི་འཚོ་བ་ཤིན་ཏུ་སྐྱིད། །
དེ་གར་ཆུང་དུས་འ གྲོགས་པའི་རྩེད་ཟླ་གཅིག །
མཛའ་ཞིང་བརྩེ་བའི་ཕུ་ནུ་མིང་སྲིང་གཉིས། །
ན་ཚོད་རྒས་པའི་དྲིན་ཆེན་ཕ་མ་གསུམ། །
གཞན་གྱིས་འཚེ་བ་མེད་པར་བདེ་བར་བཞུགས། །
ང་དགུའི་ཟིང་འཁྲུག་ལངས་པའི་དུས་ཀྱི་ཚེ། །
ཉམས་དགའི་ཕ་ཡུལ་དག་པའི་ཞིང་ཁམས་དང༌། །
733



ནམ་ཡང་འཛད་མེད་གཏེར་དང་ཕྱུགས་ཟོག་ཀུན། །
ཤུལ་དུ་བོར་ནས་ཆ་མེད་ཡུལ་གཞན་འཁྱར། །
ཉིན་རེ་བཞིན་དུ་བཀྲེས་ཤིང་ལྟོགས་པས་གཟིར། །
ཉིན་རེ་བཞིན་དུ་ཚ་གྲང་གཉིས་ཀྱིས་མནར། །
ཉིན་རེ་བཞིན་དུ་ཕ་ཡུལ་དྲན་པས་གདུངས། །
ཉིན་རེ་བཞིན་དུ་དབུགས་རིང་ཤོར་བཞིན་གནས།།
ཀྱི་ཧུད་ལོ་དང་ཟླ་བ་གང་ཞིག་ལ། །
ཆ་མེད་ཡུལ་གཞན་འཁྱེར་བའི་ལྡོམ་པོ་བདག །
སྙིང་ནས་དུངས་ཤིང་དགའ་བའི་ཕ་ཡུལ་དུ། །
བག་ཡངས་འགྲོ་བའི་གོམ་སྟབས་བསྒྱུར་ནུས་སམ།
ཀྱི་ཧུད་ལོ་དང་ཟླ་བ་གང་ཞིག་ལ། །
ཆ་རྒྱུས་མེད་པའི་ཡུལ་གཞན་འཁྱར་བ་བདག །
ཟད་མེད་རིན་ཆེན་གཏེར་དང་རྟ་ནོར་ལུག །
སླར་ཡང་བདེ་བླག་བདག་གིར་འཛིན་ནུས་སམ། །
ཨེ་མ་ལོ་དང་ཟླ་བ་གང་ཞིག་ལ།
བྱམས་བརྩེ་ལྡན་པའི་དྲིན་ཆེན་ཕ་མ་དང༌། །
ཕུ་ནུ་མིང་སྲིང་གཉེན་ཚན་ལྷན་འཛོམས་པའི། །
ཕུན་ཚོགས་དགའ་སྟོན་དཔལ་ལ་རོལ་ནུས་སམ། །
734



སེམས་གཏམ།
གཅིག
ཡར་བལྟས་ན་དགུང་སྔོན་མཐོན་པོ། །
བྱ་ཐང་རྒོད་གཤོག་འགྱུར་ངོམ་ས། །
སྤྲིན་དཀར་བོའི་ཞོ་གསར་སྤུངས་ས། །
ལྷོ་གཡུ་འབྲུག་ངར་སྐད་ལྡིར་ས། །
ཆར་བསིལ་མའི་རྒྱུན་བཟང་འབབ་ས། །
དགོང་ཟླ་བས་འོད་སྣང་འགྱེད་ས། །
མཚན་སྐར་ཚོགས་འཛུམ་དཀར་དགོད་ས། །
ནངས་སྔ་མོའི་མཚམས་སྤྲིན་ཤར་ས། །
ཉིན་རྟ་ལྗང་ཚ་ཟེར་སྤྲོ་ས། །
གདུགས་བཞིན་དུ་མངོན་མཐོར་འཕུབ་པའི། །
གནམ་འཁོར་ལོ་རྩིབས་བརྒྱུད་འོག་ན། །
འབྲུ་སྙེ་མའི་ལོ་ལེགས་སྨིན་ས། །
ཕྱུགས་དཀར་ནག་ཤ་ཤེད་རྒྱུས་སོ། །
ཤིང་འབྲས་བུ་གཡུར་དུ་ཟ་ས། །
ས་པད་མ་འདབ་བརྒྱུད་སྟེང་ན། །
735



བོད་གངས་ཅན་ཡུལ་གྱི་ནང་གསེས། །
གནས་གཡང་ཆགས་ནག་རྒྱལ་ཕྱུག་མོ། །
དགྲ་ནག་པོའི་དཔུང་ལས་རྒྱལ་ནས། །
ཆོས་གསང་སྔགས་སྤེལ་བའི་དུས་སུ། །
སྡེ་དེ་ལ་ནག་རྒྱལ་གྲགས་སོ། །
ངོད་སྨུག་པོ་ལྡོང་གི་རྒྱུད་པ། །
རྒྱུད་མ་ཆད་ནག་རྒྱལ་སྡེ་བའི། །
རྒྱབ་ཨ་མྱེས་འབྲོག་སྐྱོང་རི་བོ། །
ཀླུང་ཆེན་པོ་ས་ལ་ཉལ་འདྲ། །
ས་འདི་ལ་གནས་པའི་ས་བདག།
ཡུལ་འ དི་ལ་གནས་པའི་གཞི་བདག།
རྡོ་གཡའ་མས་བཞེངས་པའི་ཕོ་བྲང་། །
གསིང་སྨུག་པོའི་གདན་ལ་བཞུགས་པའི། །
ལྷ་གཉན་པོ་ཨ་མྱེས་འབྲོག་སྐྱོང་། །
རྟ་རྐྱང་དམར་ཆིབས་ཁ་བསྒྱུར་བ། །
ཚོན་སྣ་ལྔའི་རྒྱབ་དར་གཡོ་བཞིན། །
ཕར་འགྲོ་ལ་སྐྱེལ་མ་མཛད་པ། །
ཚུར་ཡོང་ལ་བསུ་མ་མཛད་པ། །
གོང་བླ་མས་བསྟེན་ན་ཆོས་སྐྱོང་། །
བར་སྐྱེས་བུས་བསྟེན་ན་དགྲ་ལྷ། །
འོག་མ་སྲུས་བསྟེན་ན་སྲུང་མ། ། །
སྡེ་ནག་རྒྱུའི་རྒྱུན་དུ་བཞུགས་ཡོད། །
སྟག་ཤར་བུའི་ལུས་ཀྱི་སྲུང་མ། །
མ་སྲུ་མོའི་རྒྱུ་ཡི་སྲུང་མ། །
736



སྟོད་གནས་ ཆེན་ ཨ་ མ་ གོང་ མོ ( གོའུ་ མོ་ ཟེར་ བ་ མ་
དག)། །
གཡུ་སྔོན་པོའི་མཎྜལ་བཤམས་འདྲར། །
ལྷ་མཐུ་ཆེན་སེར་རྒོད་འབབ་འབབ། །
དེའི་འདབས་ཀྱི་ཨ་མྱེས་བློ་གདུང༌།
ལྷ་བླ་མ་གདན་ལ་བཞུགས་འདྲ། །
ན་འོག་མའི་ཕ་བོང་སྟག་གཡག །
སྟག་སེང་གེ་དཔུང་བ་གཤིབས་འདྲ །
དེའི་འགྲམ་གྱི་དགུ་ཆུ་དྭངས་མོ། །
སྟེང་དངུལ་འབྲུག་ས་ལ་འཁྱུག་འདྲ། །
གཡས་ཨ་མྱེས་དཀོར་བདག་རི་བོ། །
ནོར་རིན་ཆེན་ཕྱུར་བུར་སྤུངས་འདྲ། །
ཡུལ་རེབ་གོང་མཆོད་རྟེན་དཀར་བོ། །
དཀར་ལྷང་ངེར་གངས་རི་འགྱིང་འདྲ། །
ཚོང་འགྲོ་བའི་ཉི་མའི་ཚོང་དཔོན། །
ཇག་འགྲོ་བའི་ཉི་མའི་ཇག་དཔོན། །
དམག་འགྲོ་བའི་ཉི་མའི་དམག་དཔོན། །
མགྲོན་ཆས་པའི་ཉི་མའི་མགྲོན་དཔོན། །
ལྷ་གཉན་པོ་བོས་ན་མགྱོགས་པའི་ །
གཡོན་ཨ་མྱེས་དམག་དཔོན་རི་བོ། །
འབྲོང་འགྱིང་བའི་ཚུལ་གྱིས་བཞུགས་ཡོད། །
གྲོང་ནག་རྒྱུའི་འོང་སྐོར་ཆུ་འགོ །
ཆུ་གཙང་མོའི་མཆོད་པ་བཤམས་འདྲ། །
དགུན་ཚ་ཞིང་དབྱར་དུས་འཁྱག་པ། ། །
137



ཁོག་ནད་བརྒྱ་འཛོམས་པའི་སྨན་ཡིན། །
སྡེ་ནག་རྒྱའི་ནེའུ་གསིང་ཞེས་པ། །
གོས་སྔོན་པོ་ས་ལ་བཏིངས་འདྲ། །
གནས་སྐྱིད་པའི་གྲུལ་ཏའི་སྒང་གཤོང༌། །
ཤིང་ཀྱལ་ཏ་ཚང་ཚིང་འཁྲིགས་པས། །
བུ་བུ་མོར་བཙན་གྱིས་མི་གནོད། །
ནགས་གཡུ་ལོ་རྒྱུས་པའི་ས་ཆ། །
ཟས་འབྲུ་དྲུག་སྨིན་པའི་ཞིང་ས། །
སིལ་སྔོ་ཚོད་མོད་པའི་ར་བ། །
དཔྱིད་དཔལ་མོ་སླེབས་པ་སྔ་ས། །
སྡེ་ན་ག་རྒྱལ་གཡང་སྡེ་འདི་ཡིན། །
དེའི་ཐོག་མའི་ཆགས་ཚུལ་བཤད་ན། །
སྔོན་དང་པོར་དཔྱི་ས་ཞེས་པའི། །
དཔྱིད་དཔལ་ཡོན་འདྲ་བའི་སྡེ་བ། །
རོང་དགུ་ཆུའི་ཕ་རོལ་ཆགས་ཡོད། །
ཕྱིས་ཆུ་ལོག་གནོད་པ་བྱུང་ནས། །
སྡེ་ར་ཆག་ནང་དུ་སྤོས་ཡོང་། །
ར་ཡར་ནང་སྡོང་སྐམ་མན་ཆད། །
ར་མར་ནང་དགུ་རོང་ཡན་ཆད། །
ཡུལ་ནིག་རྒྱལ་སྡེ་བར་དབང་དུས། །
སྡེ་དེ་ལ་འོང་སྐོར་ཟེར་རོ། །
ཕྱིས་སྟོད་ནས་ཡོང་བའི་ཁྱུང་བོ། །
ཁྱུང་བཞིན་དུ་འབབ་ས་མེད་པར། །
སྡེ་འོང་སྐོར་སྐྱབས་འཇུག་ཞུས་ཏེ། །
738



ས་ལག་མཐིལ་ཙམ་ཞིག་བྱིན་ནོ། །
ཕྱིས་འོང་སྐོར་སྡེ་བའི་མི་ཡིས། །
སྟོད་ཁྱུང་པོའི་མི་ཞིག་བསད་པར། །
ས་འདོམ་པ་གང་ཙམ་ཤོར་རོ། །
འདི་ཐོག་མའི་སྡེ་ཡི་ཆགས་ཚུལ། །
ཆོས་བསྟན་པའི་དར་ཚུལ་བཤད་ན། །
ནང་རེབ་ཚ་ཚོ་བཞིའི་ལྷ་སྡེ། །
སྡེ་སྐར་ཚོགས་མཐའ་ནས་རྒྱས་འདྲ། །
སྟོད་ཡིད་འགའ་ཆོས་འཛིན་རི་ཁྲོད། །
དབུས་དགའ་ལྡན་དགོན་པ་ཆགས་འདྲ། །
ཆོས་རྫོགས་ཆེན་བསྟན་པའི་སྲུང་མ། །
ཁོང་མ་ཅིག་དཔལ་ལྡན་ལྷ་མོ། །
སྐུ་བྱིན་རླབས་གཟི་བྱིན་འབར་བཞིན། །
ཆོས་དར་བའི་རྒྱན་དུ་བཞུགས་ཡོད། །
རྗེ་བླ་མ་ནག་རྒྱའི་རབ་འབྱམས། །
དགུང་ཉི་མ་སེར་བོ་ཤར་འདྲ། །
བན་སེར་མོ་ས་ཡི་པད་མ། །
གསུང་ཆོས་སྒྲ་ལྷང་ལྷང་བསྒྲགས་ན། །
བྱ་ཁུ་བྱུག་སྐད་སྙན་འབྱོན་འདྲ། །
གསུང་སྙན་མོ་རྣ་བས་ཐོས་ན། །
ལས་སྡིག་པའི་རྣམ་སྨིན་དག་ས། །
རྒན་མགོ་དཀར་ཚེ་ཐག་རིང་ས་ །
གཞོན་དར་མའི་འདབ་ལག་རྒྱུས་ས། །
བུ་བུ་མོ་ཡོན་ཏན་འབྱོར་ས། །
739



སྟག་ཤར་བུ་དང་འ་རྩལ་ཆེ་ས། །
སྨན་བུ་མོའི་སྐྱེས་འབྲས་ཡག་ས། །
མི་གསོན་པོའི་སྣང་བ་སྐྱིད་ས། །
མི་ཤི་བོ་དག་ཞིང་འདྲེན་ས། །
ཡུལ་རེབ་ཚ་ཚོ་བ་བཞི་འདི་ཡིན། །
འདི་ཆོས་ཀྱི་དར་ཚུལ་ཡིན་ནོ། །
བར་ཕྱུགས་ཀྱི་འཁོར་ལུགས་བཤད་ན། །
ལུག་གཡང་དཀར་གཡང་གི་རྩ་བ། །
སྟོན་སྤྲིན་དཀར་དགུང་ལ་འཕྱུར་འདྲ། །
ཟོག་འབྲི་མཛོ་བ་དང་བ་མོ། །
ཟླ་དྲུག་པའི་མེ་ཏོག་བཞད་འདྲ། །
རྟ་བོང་བུས་བང་རྩལ་འགྲན་པ། །
གཡང་ལྷ་བྱ་ངང་ངུར་འཁོར་འདྲ། །
ཤ་ཐུད་ཀྱི་རི་རབ་བརྩིགས་ས། །
མར་ཕྱུར་རའི་གཏེར་ཁ་བརྡོལ་ས། །
ཞོ་འོ་མའི་རྒྱ་མཚོ་འཁྱིལ་ས། །
གོས་ཡག་པའི་མཚམས་སྤྲིན་ཤར་ས། །
སྡེ་ནིག་རྒྱལ་གཡང་སྡེ་ཕྱུག་མོ། །
སྟེང་ལྷ་ཡུལ་ས་ལ་ཆགས་འདྲ། །
མི་ལས་མེད་བསོད་ནམས་རྒྱས་ས། །
མི་ལས་ཅན་དབང་ཐང་དར་ས། །
ཕོ་དབུལ་བོར་ནོར་སྐལ་ཐོབ་ས། །
ཕོ་རྒྱུ་ཡོད་ཕྱུག་པོར་འགྱུར་ས། །
ཟས་གྲོ་ནས་སྲན་གསུམ་འཛོམས་ས། །
74)



གཡང་མར་ཁུའི་མཚོ་མོ་འཁྱིལ་འདྲ། །
སྡེ་དེ་འདྲའི་ཡན་ན་ཕྱུག་པོ། །
ལྷོ་འཛམ་བུའི་གླིང་ན་མེད་དོ། །
འདི་ཕྱུགས་ཀྱི་འཁོར་ལུགས་ཡིན་ནོ། །
འོག་དགྲ་བོའི་འདུལ་ལུགས་བ ཤད་ན། །
བུ་དཔའ་བོ་སྟག་འདྲ་གཟིག་འདྲ། །
སྡང་དགྲ་བོ་ཆམ་ལ་འབེབས་དུས། །
གླག་རོག་པོ་གཟན་ལ་ཆས་འདྲ། ། །
དགྲ་མེ་སྟག་ཙམ་ཞིག་ལྷགས་དུས། །
སྡེ་ནག་རྒྱུའི་སྐྱེས་ང་་རྣམས་ཀྱི། །
མགོ་བརྗིད་རོགས་རྨོག་དཀར་དར་འཕྲུ། །
ལུས་བརྗིད་རོགས་ཁྲུབ་བྱུང་རྒྱུན་གཟེར། །
སྐེ་བརྗིད་རོགས་མདའ་མདུང་མེ་བོག །
སེང་དཀར་མོ་འདྲ་བའི་མཐུ་སྟོབས། ། །
སྟག་དམར་ཡག་འདྲ་བའི་མྱུར་རྩལ། །
དོམ་ཐུགས་དཀར་འདྲ་བའི་སྙིང་སྟོབས། །
སྟོབས་བསྐྱེད་ནས་དགྲ་ངོ་ལེན་ཐུབ། །
དགྲྭ་ངན་པ་སྡེ་ནས་སྨྱུགས་དུས། །
ཕ་བླ་མ་བརྒྱ་ཡིས་དུང་འདེད། །
སྟག་ཤར་བུ་བརྒྱ་ཡིས་མདའ་འདེད། །
སྨན་བུ་མོ་བརྒྱ་ཡིས་ཐལ་འདེད། །
དུང་ཐལ་བས་རྒྱབ་ནས་དེད་ན། །
ལྷ་དབང་ཕྱུག་ཡིན་ཀྱང་བྲོས་འགྲོ། །
ཐོག་སེར་བོ་འཁོར་ལོ་བསྐོར་མི། །
741



བྲག་དཀར་བོ་རྦབ་ཀྱིས་བཤིག་མི། །
ཆུ་ཆེན་པོ་ཐད་ཀྱིས་གཅོད་མི། །
སྡང་དགྲ་བོ་ར་ཁྱུ་འདེད་འདེད། །
ལུས་མགོ་སྟེ་སྙེ་མ་འབྲེག་འབྲེག །
ཕྱིའི་དགྲ་སྡེའི་གཉའ་བ་གནོན་པའི། །
དཔའ་ངར་རྒོད་ཅན་གྱི་བུ་ལ། ། །
ལུས་རྩལ་དྲུག་མ་ལུས་འཛོམས་ཡོད། །
འདི་དགྲ་བོའི་འདུལ་ལུགས་ཡིན་ནོ། །
གཉིས།
ལྡོང་མི་རྒྱུད་རེབ་ཚ་ཚོ་བཞི། །
ལྷ་རྒྱལ་ཆེན་རིགས་བཞི་ཚང་འདྲ། །
སྔོན་བསྐལ་བ་ཡག་པའི་དུས་སུ། །
སྐྱིད་ཉི་མ་འདྲ་ཞིག་ཤར་མྱོང༌། །
སྡེ་ཡར་ཟླ་འདྲ་ཞིག་དར་མྱོང་། །
སྡེ་རེབ་གོང་གསེར་མོ་ལྗོངས་ཀྱི། །
ས་དོག་མོ་ཆགས་པའི་ཟོ་ཞབས། །
མི་ངན་པའི་སྤྲིན་ནག་ལངས་ཀྱང་། །
རླུང་བསེར་བུ་ངར་སྒྲ་ཚེ་བས། །
ད་ངན་ཁག་དཀྲི་ཁོམ་མི་འདུག །
ཁོག་དོག་མོ་ཁབ་ཀྱི་བུ་ག་ །
སིམས་རྩུབ་མོ་དུག་ཤིང་ཚེར་མ། །
ནང་ཕྲག་དོག་མེ་ལྕེ་འབར་བ། །
བློ་འཁྱོག་པོ་གནམ་རུ་འདྲ་བ། །
742



ཞེ་ནག་པོ་དུག་སྦྲུལ་ལྟ་བུའི། ། །
མི་ངན་པའི་གྲིབ་སོ་བཀུག་ཀྱང་། །
ཞོགས་སྐྱ་རེངས་ངར་ཁ་རྒོད་པས། །
ད་མི་བཤད་སེམས་ལ་འཛིན་དགོས། །
ཆུ་རྒྱ་མཚོ་འདྲ་བའི་ཚོ་བ། །
དཔེར་བཞག་ན་ཁ་ཚོའི་(ཁ་སོ)འབྲོག་སྡེ། །
ཉ་གསེར་མིག་ཅན་གྱི་ཁྱུ་ཚོགས། །
དཔེར་བཞག་ན་ཁ་ཚོའི་མི་སེར། །
ཕྱུགས་དཀར་ནག་སྐར་ཚོགས་ཤར་འདྲ། །
ཞོ་འོ་མ་མཚེའུ་འཁྱིལ་འདྲ། །
ཐུད་ཤ་མོར་རྫ་རི་ཉིལ་འདྲ། །
ཇི་འདྲ་འདྲའི་འབྲོག་སྡེ་སྐྱིད་པོ། །
སྐྱིད་མི་རྟག་རྩྭ་མགོའི་ཟིལ་བ། །
སྨད་རྒྱ་ནག་སྨན་འཐུ་འོ ངས་ཏེ། །
སྤང་ཆེན་པོ་ཁ་ལོ་བསྐོར་དུས། །
རྩྭའི་ཟིལ་བ་ས་ལ་ཐོར་སོང་། །
མཚོ་ཆེན་པོ་མ་བསྐམས་གོང་ལ། །
ཐབས་ཨེ་ཡོད་འབྲོག་འབངས་ཉ་མོ། །
མཚོ་བསྐམས་ནས་ས་ལ་ཐུག་ན། །
ཉེ་འཁྱུག་སའི་མཚོ་ཞིག་ཨེ་ཡོད། །
ནགས་ཆེན་པོ་འདྲ་བའི་ཚོ་བ། །
དཔེར་བཞག་ན་ཁ་ཚ་(ཁ་རྒྱ)སྡེ་བ། །
སྡེ་ཕར་ལུང་ཚུར་ལུང་གཉིས་ཀ །
དགུང་སྔོན་པོ་ཉི་ཟླ་ཤར་འདྲ། །
743



སྟག་ཐིག་ལེ་ཅན་གྱི་ཁྱུ་ཚོགས། །
དཔེར་བཞག་ན་ཁ་ཚའི་མི་སེར། །
ཐན་དྲུག་ཅུའི་ལོ་ཡི་མུ་གེའི། །
སྤྲིན་ནག་པོས་ཉི་ཟླ་གཡོགས་དུས། །
སྨག་མུན་པས་ས་གཞི་བཟུང་བྱུང་། །
ནགས་ཆེན་པོ་མ་ཚར་གོང་ལ། ། །
ཐབས་ཨེ་ཡོད་མི་སེར་སྟག་ཕྲུག་ །
ནགས་ཚར་ནས་རི་འགོར་ཐུག་ན། །
སྟག་གནས་སའི་རྫོང་ཞིག་ཨེ་ཡོད། ༈
བྲག་དམར་བོ་འདྲ་བའི་ཚོ་བ། །
དཔེར་བཞག་ན་བསེ་ཚ་(སེར་རྒྱ)སྡེ་བ། །
སྡེ་ཡར་ནང་མར་ནང་གཉིས་ཀ །
སྟག་སེང་གེ་གྲོགས་སུ་སྡེབ་འདྲ། །
ཁྱུང་གཤོག་རྩལ་ཅན་གྱི་ཁྱུ་ཚོགས། །
དཔེར་བཞག་ན་སྡེ་བའི་མི་སེར། །
འཇིགས་ང་བརྒྱད་ལོ་ཡི་ཟིང་འཁྲུག །
གངས་བུ་ཡུག་བཞིན་དུ་འཚུབ་པས། །
ཐང་མེ་ཏོག་ཐམས་ཅད་བཅོམ་སོང་། །
དབྱར་ཆར་ཆུས་བྲག་ལ་བརྒྱབ་ནས། །
དྲག་སེར་ཀ་མ་གས་གོང་ལ། །
ཐབས་ཨེ་ཡོད་མི་སེར་ཁྱུང་ཕྲུག །
བྲག་བཤིག་ནས་གྲོམ་པར་གྱུར་ན། །
ཁྱུང་འབབ་སའི་ཐེམ་ཞིག་ཨེ་ཡོད། །
གངས་དཀར་བོ་འདྲ་བའི་ཚོ་བ། །
744



དཔེ་བཞག་ན་ཕྱི་སྐོར་སྡེ་བ། །
སེང་གཡུ་རལ་ཅན་གྱི་ཁྱུ་ཚོགས། །
དཔེར་བཞག་ན་སྡེ་བའི་མི་སེར། །
དུས་ངན་པ་རིག་གནས་གསར་བརྗེའི། །
ཐོག་གནམ་ལྕགས་སེར་བ་འབབ་དུས། །
རྩྭ་རྩི་ཤིང་ཐམས་ཅད་བསྲེག་བྱུང༌། །
ཤར་ཞི་མ་དམར་པོའི་འོད་ཀྱིས། །
གངས་དཀར་བོ་མ་ཞུ་གོང་ལ། །
ཐབས་ཨེ་ཡོད་མི་སེར་སེང་གེ །
གངས་བཞུས་ནས་རྫ་མགོར་ཐུག་ན། །
སེང་གནས་སའི་རྫོང་ཞིག་ཨེ་ཡོད། །
སྤྲིན་དཀར་བོ་འདྲ་བའི་ཚོ་བ། །
དཔེར་བཞག་ན་ནོག་ཚའི་(ནག་རྒྱ)སྡེ་བ། །
འབྲུག་ངར་སྐད་ཅན་གྱི་ཁྱུ་ཚོགས། །
དཔེར་བཞག་ན་སྡེ་བའི་མི་སེར། །
གོང་བསྒྱུར་བཅོས་སྒོ་འབྱེད་སྲིད་ཇུས། །
དཔྱིད་རླུང་གཞོན་ཇི་བཞིན་ཁྱབ་དུས། །
ཡུལ་ཕ་སྐད་ཡི་གེ་གོམས་སྲོལ། །
རླུང་ཁྲོད་ཀྱི་མར་མེ་ཇི་བཞིན། །
ལོ་རེ་རེ་བཞིན་དུ་ཉམས་སོང་། །
ནུབ་རླུང་ལྷས་རྔ་གཡབ་གཡུགས་ཏེ། །
སྤྲིན་རླུང་གིས་མ་གཏོར་གོང་ལ །
ཐུབས་ཨེ་ཡོད་མི་སེར་འབྲུག་ཆུང་། །
སྤྲིན་འཐོར་རླུང་དྲག་པོས་གཏོར་ན། །
745



འབྲུག་འཁྱུག་སའི་རྫོང་ཞིག་ཨེ་ཡོད། །
དུས་ན་ནིང་ད་ལོའི་བར་འདིར། །
ལྷར་མཆོད་པའི་སྲོལ་བཟང་ཉམས་ནས། །
ཤོ་རྒྱག་པའི་སྲོལ་ངན་དར་བྱུང་། །
གོང་རྒན་པར་བཀུར་བའི་ཡ་རབས། །
དགོང་ཉི་མ་བཞིན་དུ་ནུབ་ནས། །
ངན་སྣ་དགུ་འཛོམས་པའི་མ་རབས། །
ཞིང་ལྡུམ་བུ་བཞིན་དུ་དར་སོང་། །
རྫུན་འཛིང་མོ་བུ་ཡུག་འཚུབ་འཚུབ། །
ངན་གཡོ་སྒྱུ་གློག་དམར་འཁྱུག་འཁྱུག །
ཁྲུམ་རྐུན་མ་སེར་བ་འབབ་འབབ། །
བློ་ཧམ་སེམས་ཆུ་ལོག་རྒྱུགས་རྒྱུགས། །
ཁྲེལ་ངོ་ཚ་ཅུང་ཙམ་མེད་པར། །
ཆང་སྨྱོ་ཆུ་གླང་རྒན་འཐུང་འཐུང་། །
གྱོད་ཁབ་རྩེ་ཙམ་ཡང་མེད་པར། ། །
སྲོག་དམར་བོ་གྲི་ཁར་དྲངས་ཏེ། །
ནང་ཕུ་ནུ་ཁ་ཐོར་དགུ་ཐོར། །
སྡེ་སྐྱིད་པོ་ཕྱི་བཤིག་ནང་བཤིག །
དེའི་མཐའ་འབྲས་ཅི་ཞིག་འབྱུང་བར། །
བློ་ཞིབ་མོས་བསམ་བློ་གཏོང་དགོས། །
ནང་ཕུ་ནུ་རྒན་གཞོན་ཚང་མས། །
བསམ་ཤེས་ན་ཁ་སང་དེ་རིང༌། །
དུས་འདི་ནས་ཕར་ལ་བརྒལ་ན། །
ཉེན་ཆེན་པོ་རྦབ་རྡོ་འགྲིལ་འདྲ། །
746



སྐྱིད་འཚོ་བ་རླུང་ལ་བསྐུར་འགྲོ། །
སྡུག་མུན་པ་ཀུན་ཏུ་འཐིབས་ནས། །
གསོན་དམྱལ་བ་འགྲིམ་ཉེ་ཆེའོ། །
གོང་རྒན་པའི་གཏམ་ལ་ཉན་ནས། །
ཕ་ཨ་ཁུའི་སྲོལ་ལུགས་བཟུང་ཞིང་། །
ལུས་སྤྱོད་ལམ་ཡ་རབས་བསྒྱུར་ན། །
སྡེ་གྲུ་བཞི་ལྷ་ཡུལ་ལྟ་བུར། །
སྐྱིད་ཟླ་བས་མུན་པ་བསལ་ཡོང་། །
གསུམ་པ།
ང་གནའ་གཏམ་བཤད་པའི་གནའ་མི། །
ང་ད་གཏམ་བཤད་པའི་མཁས་པ། །
ང་ཕྱི་མ་མཁྱེན་པའི་བླ་མ། །
གཅིག་མིན་ཀྱང་ཤ་ཚའི་གཏམ་འདི། །
བློ་རྒྱུ་མས་མ་གསང་བཤད་པ། །
ནང་ཕུ་ནུའི་གངས་དཀར་སེམས་སུ། །
ཞེ་བསམ་པས་བཟུང་བ་ཡིན་ན། །
ཕན་མ་གཏོགས་གནོད་པ་མེད་དོ། །
ང་འཇིག་རྟེན་འདི་ཡི་མགྲོན་པོ། །
ནངས་ཡོང་ནས་ཕྱི་དྲོར་ལོག་འགྲོ། །
དཔེ་དེ་བཞིན་ཕྱི་མར་སོང་ན། །
གཏམ་བཤད་པའི་གོ་སྐབས་མེད་འགྲོ། །
སྡེ་ཆེན་པོའི་འགོ་འཛིན་དཔོན་པོ། །
སེམས་ནམ་མཁའ་འདྲ་ཞིག་ཡངས་དགོས། །
747



ལས་རྒྱུ་འབྲས་རྒྱ་ལུང་དྲང་དགོས། །
བུ་སྐྱོང་བའི་ཨ་མའི་སེམས་དགོས། །
མི་མགོ་ནག་བརྒྱ་ཚོགས་སྟོང་འདུས། །
ལུག་གཡང་དཀར་འཚོ་འཚོ་བྱེད་དགོས།
ཕ་བཟང་བོའི་ཤུལ་འཛིན་སྟག་ཤར། །
ངན་སྣ་དགུའི་བཙན་རྫོང་ནང་ནས། །
ཐར་ཨེ་ཐུབ་བརྩོན་པ་བྱེད་དགོས། །
བཐང་ཡ་རབས་སྲོལ་དུ་ཞུགས་དགོས། །
ནང་མཐུན་སྒྲིལ་དམ་པོར་བསྲུང་དགོས། །
བློ་ཁོག་པ་དྲང་མོ་བྱེད་དགོས། །
ལས་དགེ་སྡིག་དབྱེ་བ་ཤེས་དགོས། །
ཕྱི་སྤྱོད་པ་དུལ་བར་བྱེད་དགོས། །
ནང་བསམ་པ་དཀར་བོ་འཛིན་དགོས། །
མཆོག་རིག་གནས་ཤེས་བྱར་སློབ་དགོས། །
རང་འཁྲི་ཡི་ལས་ལ་བརྩོན་དགོས། །
སྡེའི་ལ་རྒྱ་སྲུང་བར་འབད་དགོས། །
ཁ་འཆམ་ན་སྡེ་བ་བཙན་པོ།
ནང་མཐུན་ན་ཁྱིམ་ཚང་སྐྱིད་པོ། །
སྡེ་བཙན་ཞིང་ཁྱིམ་ཚང་སྐྱིད་ན། །
སྟེང་ལྷ་ཡུལ་ཁམས་དང་འདྲ་བར། །
སྡུག་ཐ་སྙད་རྣ་བས་མི་ཐོས། །
སྐྱིད་དགོད་སྒྲས་འཚོ་བ་སྐྱེལ་བཞིན། །
ལྷ་བཞིན་དུ་ཚེ་ཐག་རིང་ངོ༌། །
ང་སླར་ཡང་པེ་ཅིན་འགྲོ་དགོས། །
748



ཞེ་བསམ་པས་ཕ་ཁུ་བདེ་མོ། །
ང་སླར་ཡང་པེ་ཅིན་འགྲོ་དགོས། །
ཞེ་བསམ་པས་ན་ཟླ་བདེ་མོ། །
ཕྱི་གཡང་སྡེ་ཕྱུག་མོའི་ནང་གི །
སྐྱེས་ཕོ་མོ་གཉིས་ཀྱི་ཡིད་དུ། །
ངའི་སྐད་ཆ་ཐམས་ཅད་ཟུངས་ཤིག །
ངའི་གཏམ་སྙན་བུ་རམ་འདྲ་བོ། །
མི་ཀུན་ལ་ཞིམ་པའི་སྨོན་ལམ། །
དགོན་ཡིད་དགའ་ཆོས་འཛིན་རི་ཁྲོད། །
ཆོས་བསྟན་པ་བཤིག་མཁན་མེད་པར། །
ནང་བཤད་སྒྲུབ་དར་བའི་སྨོན་ལམ། །
ཡུལ་རེབ་ཚ་ཚོ་བ་བཞི་བོ། །
ནད་འཁྲུག་རྩོད་མུ་གེ་མེད་པར། །
ནོར་ལོངས་སྤྱོད་རྒྱས་པའི་སྨོན་ལམ། །
ནང་ཕུ་ནུ་ཕ་མ་འདྲ་བོ། །
བགེགས་བར་ཆད་འབྱུང་བ་མེད་པར། །
སྐྱིད་ཐོབ་པའི་སྨོན་ལམ་འདེབས་སོ། །
749



གབ་ཚིག་གི་སྐོར།
གཅིག མིའི་སྐོར།
ཆུང་བའི་དུས་སུ་ཡན་ལག་བཞི་ཡིས་འགྲོ། །
ནར་སོན་དུས་སུ་རྐང་བ་གཉིས་ཀྱིས་འགྲོ། །
རྒས་ཚེ་རྐང་བ་གསུམ་ལ་རྟེན་པ་ཡི། །
ཡ་མཚན་སེམས་ཅན་འདི་ཀོ་ཅི་ཞིག་ཡིན། །
་
(མི།)
ས་སྲོས་མུན་པས་འཇིག་རྟེན་བཏུམས་པའི་ཚེ། །
འ ཇམ་པའི་གདན་ལ་འཁྱུད་པའི་རྩེད་འཇོ་སྟོན། །
ཉི་གཞོན་ཤར་རིའི་རྩེ་ལ་འཕགས་པའི་དུས། །
ཁོར་ཡུག་ཀུན་ཏུ་རྒྱུ་བའི་རྐང་སྟབས་སྒྱུར་ །
(མི།)
སྡོད་གནས་བཟོ་བཀོད་ལེགས་པའི་ཁང་བཟང་ཡིན། །
གོས་སུ་དར་ཟབ་ར་ལུག་པགས་པ་གྱོན། །
ཐས་སུ་དཀར་དམར་མངར་གསུམ་སྤྱོད་པ་ཡི། །
སེམས་ཅན་འདི་ཀོ་འཛམ་བུའི་གླིང་ལ་ཁྱབ། །
(མི།)
སྨྲ་བའི་འབབ་སྟེགས་ཡོད་ཀྱང་སོ་ཕྲེང་མེད༔ །
བགྲོད་བྱེད་རྐང་བ་ཡོད་ཀྱང་འགྲོ་མི་ཤེས། །
75)



རོ་འཛིན་བསྐྱོད་ཀྱང་ཚིག་གི་བརྡ་མི་འཕྲོད། །
ལག་ཟུང་མངའ་ཡང་དངོས་པོ་ལེན་མི་ཤེས། །
(བྱིས་པ)།
གཉིས། དབང་བོ་ལྔའི་སྐོར།
གཙང་བོའི་རྒྱུན་གྱིས་བྲན་པ་མ་མཆིས་ཤིང་། །
ཚོན་གྱིས་མ་བྱུགས་ནག་པོའི་ལྗོན་ཤིང་འབུམ། །
ཤ་བུམ་ལས་གྲུབ་ས་ཡི་ཕུར་བུའི་རྩེར། །
ཚང་ཚིང་འཁྲིགས་པ་འདི་ཀོ་མིག་གི་དཔྱིད། །
བུ་གའི་རི་མོ་བདུན་ཕྲེང་ཚར་དངར་བའི། །
ཆ་ཤས་རྫོགས་པའི་ཉ་རྒྱས་ཟླ་བ་ཡིས། །
དཔལ་གྱི་འདབ་མའི་མཛེས་པ་མི་ཟུམ་ལ། །
ཉིན་མཚན་མེད་པར་བདུད་རྩིའི་སྣང་བ་སྤྲོ། །
(གདོང་།)
གྱ་གྱུའི་ཟོལ་དུ་འཁྱིལ་བའི་ངང་ཚུལ་གྱིས། །
འཇོ་སྒེག་ཉམས་ལྡན་སྐུ་ཡི་ནང་འཁོར་ལ། །
མཛེས་པར་སྤུད་པའི་ཡིད་འོང་ལུས་ཕྲ་མ། །
གཟུགས་མེད་སྒྲ་རྣམས་མཛའ་བོར་འགུགས་པའི་གཉེན། །
(རྣ་བ།)
སྤུན་ཟླ་གཅིག་ནི་ཤར་གྱི་ཕྱོགས་སུ་ལངས། །
ཅིག་ཤོས་ནུབ་ཀྱི་ཕྱོགས་སུ་བདེ་བར་གནས། །
ས་འཛིན་ལྷུན་པོས་བར་མཚམས་བཅད་པ་ཡིས། །
751



མི་ཚེ་གང་བོར་ཕན་ཚུན་མཐོང་མི་ཐུབ། །
《རྣ་བ།)
རབ་དགའི་ཉམས་ཀྱིས་ཚང་མལ་ཞུགས་པ་ཡི། །
འདབ་ལྡན་སྐྱ་ཀ་ཁྲ་མོ་འཕྱོར་སྒེག་མའི། །
མཇུག་སྒྲོ་ལིང་ལིང་གཡོ་བའི་གར་སྟབས་ཀྱིས། །
ཁུང་བུ་གཅོད་ལ་བྲེལ་བའི་རྣམ་འགྱུར་མཛེས། །
(མིག)
ཀུན་བཟང་ལྷུན་པོའི་ཕར་ནང་ཚུར་ནང་ན། །
དྭངས་གསལ་མཚེའུ་མེ་ལོང་ཆ་གཅིག་ཡོད། །
མཚན་མོའི་ཕོ་ཉ་དལ་གྱིས་ལྷགས་པའི་ཚེ། །
འཛིན་མའི་སྦུབས་སུ་ཚུད་ང་འདི་ཅི་ཞིག །
(མིག)
ཞོགས་པའི་དུས་སུ་སྒོ་ཆུང་དལ་གྱིས་ཕྱེ། །
མཚན་མོར་སླེབས་ཚེ་སྒོ་ཆུང་གཏན་ལ་རེམ། །
ཉེ་སར་བཅར་ནས་ཞིབ་ཏུ་བལྟས་པ་ན། །
སྒོ་ཡི་ནང་དུ་མི་ཞིག་ཡོད་པ་མཐོང་། །
(མིག)
གོང་ན་གསོམ་དཀར་སྡོང་བོ་ཚར་དུ་དངར། །
འོག་ན་ལྷ་ཤིང་ཤུག་པ་སྟར་ཕྲེང་བསྒྲིགས། །
བར་ན་ལུས་དཀར་ཕོ་ནག་གླང་ཆེན་ཉལ། |
མཚན་མོར་ལྗོན་པའི་ཡལ་ག་ཕན་ཚུན་འཐམས། །
(མིག་སྤུ།)
རུ་དམག་འགའ་ཡིས་སྲུང་བའི་ཕོ་བྲང་དུ། །
གངས་རིའི་མདོག་ལ་འགྲན་པའི་བལ་གདན་སྟེང་། །
752



བཞུགས་པའི་སྒེག་འཆང་བཙུན་མོ་ནག་རིལ་མ། །
འགྲེ་ལོག་རྩེད་འཇོ་སྟོན་པའི་ལས་ལ་བྲེལ། ། །
(མིག་གི་རྒྱལ་མོ།)
ཟུངས་ཁྲག་བཞིན་དུ་དམར་བའི་བྲག་ཁུང་དུ། །
མེ་ལྕེ་མདོག་གི་ཟམ་སྟེགས་མཐོང་བ་གང༌། །
རྩ་བ་བརྟན་ཅིང་རྩེ་མོ་ལིང་ལིང་དུ། །
གཡོ་བའི་ཡ་མཚན་དངོས་པོ་འདི་ཅི་ཞིག །
(ལྕེ།)
ཁྲག་དམར་ཚོན་གྱིས་བྱུགས་པའི་བྲག་ཁུང་དུ། །
མཚམས་སྤྲིན་གོས་སུ་བཀླུབས་པའི་དྲི་ཟ་མོ། །
རབ་དགའི་གར་དུ་རྩེན་པའི་ཆ་བྱད་ལ། །
ལུས་དེཀར་སུམ་ཅུས་ཉིན་མཚན་ཀུན་ཏུ་ལྟ། །
(ལྕེ།)
ཡལ་འདབ་ལྔ་རུ་གྱེས་པའི་ལྗོན་ཤིང་ལ། །
ལོ་མ་མེ་ཏོག་ཟུང་གིས་བརྒྱན་པ་མེད། །
མངར་གསུམ་ཟས་བཟང་ལོངས་སུ་སྤྱོད་པ་དང་། །
དྲོད་ལྡན་ལྭ་བ་བཀླུབས་དུས་དེ་ལ་རེ། །
(ལག་པ།)
འཁྲི་ཤིང་གཞོན་ནུ་ལྡེམ་པའི་རྩེ་མོ་ལས། །
སོ་སོར་གྱེས་པའི་ཡལ་ག་འཁྱོག་པོ་ལ། །
དངུལ་གྱི་མེ་ཏོག་རེ་རེས་སྤུད་པ་ནི། །
དཔའ་བོའི་དབུ་ལ་རྨོག་གིས་བརྒྱན་པ་བཞིན། །
（སེན་མོ།）
དཀར་མཛེས་ཆུ་ཡི་ལང་ཚོའི་འདབ་མ་ལྔ། །
753



རྩ་བ་འབྲེལ་བའི་སྨིན་ལེགས་དུ་མ་ཡིས། །
རང་ལུས་སྒེག་པའི་རྒྱན་དུ་བླངས་པ་འདིས། །
མགྲིན་སྔོན་གཙུག་ཕུད་ལའང་ཅོ་འདྲི་སྙམ། །
( སེན་མོ།)
དྲི་བཞོན་ལྡང་བའི་ཤུགས་ཀྱིས་མ་གཡོས་ཤིང༌། །
སྟོབས་ལྡན་དཔུང་གིས་སྐུལ་བར་མ་བྱས་པར། །
ངལ་གསོ་མེད་པར་ཉིན་མཚན་དུས་དྲུག་ཏུ། །
ལིང་ལིང་ལྡིང་བའི་གར་གྱིས་རྣམ་པར་བྲེལ། །
(སྙིང་།)
གསུམ། ཉི་ཟླ་སྐར་གསུམ་གྱི་སྐོར།
སྐབས་རེར་ས་འཛིན་ལྷུན་པོའི་རྒྱབ་ཏུ་ཡིབ། །
སྐབས་རེར་མཐའ་བྲལ་ནམ་མཁའི་མཐོངས་སུ་རྒྱུ། །
སྐབས་རེར་ཆ་རྫོགས་བཞིན་རས་ཟླུམ་པོ་ངོམ། །
སྐབས་རེར་ཆ་བྲི་ཟོར་བའི་དབྱིབས་ལ་འགྲན། །
ཟླ་བ།)
འཕུར་ལྡིང་རྣམ་པར་རྩེན་པའི་འདབ་གཤོག་དང༌། །
ཉམས་བརྒྱད་གར་ལ་རོལ་བའི་བགྲོད་བྱེད་དག །
དབེན་པའི་ལུས་དཀར་དངུལ་གྱི་སྤུན་ཟླ་ཞིག །
ལྷ་ཡི་རྫིང་རིང་ཡངས་པའི་ཚལ་དུ་རྒྱུ། །
(ཟླ་བ།)
སྙན་པའི་གླུ་གཞས་འགྱུར་བའི་ངག་གི་དཔལ། ། །
ཆགས་པའི་ཟུར་མདའ་འཁྱུག་པའི་དཀྱུས་རིང་མིག །
754



ཅི་ཡང་མེད་པའི་དཀར་མཛེས་བཞིན་རས་འདི། །
འཛུམ་པ་ཙམ་གྱིས་ནག་པོའི་གདུང་བ་འཇོམས། །
(ཟླ་བ།)
བལ་ལྡན་རྩེ་དགའི་དཔལ་ལ་རོལ་བའི་སྤང༌། །
ཡུ་བྲལ་གཡས་འཁྱིལ་དུང་གི་ཐོར་བ་ཆེ། །
གནས་པ་གསེར་མངལ་ཅན་གྱི་རྫུ་འཕྲུལ་མཐུས། །
ལེན་པར་མ་ནུས་ཡ་མཚན་བློ་ལས་འགོངས། །
(ཚེས་རིས།)
ཡོལ་བ་ནག་པོ་དལ་གྱིས་བརྒྱབ་པ་ན། །
བགྲོང་ཡས་མིག་སྟོང་འཛུམ་ཞིང་ལྟ་ལ་རིངས། །
སྒྲོན་མེ་འོད་ཀྱི་སྣང་བས་ཁྱབ་པའི་ཚེ། །
ངལ་གསོའི་གནས་ལ་བརྟེན་པ་འདི་ཅི་ཞིག །
（སྐར་མ།）
ནེའུ་གསིང་གཡུ་ཡི་མཎྜལ་ཕྱིས་འདྲའི་གཞིར། །
མཚར་སྡུག་མེ་ཏོག་ཕྲེང་བ་བཞད་པ་ལ། །
དར་དིར་མགྲིན་པའི་རྒྱུད་མངས་འཁྲོལ་བ་ཡི། །
ར་ཡིག་གཉིས་པ་འཁོར་བ་མཐོང་མ་གྱུར། །
(སྐར་མ།)
རི་མོར་མཁས་པའི་པིར་གྱིས་མ་བྲིས་ཤིང༌། །
རྣམ་ཐོས་སྲས་ཀྱིས་འགྲེམ་པར་མ་བྱས་པར། །
སྔོན་པོ་ཐུང་ལ་བལ་ལྡན་སྟོང་གི་ཁྱུས། །
ཡོངས་སུ་ཁེབས་པ་འདི་ཀོ་ཅི་ཞིག་ལགས། །
(སྐར་མ།)
དབང་སྔོན་ཞུན་མས་ལན་བརྒྱུར་བྱུགས་པ་ལྟའི། །
755



མཚར་སྡུག་ཕུལ་དུ་ཕྱིན་པའི་གོས་ཆེན་ངོས། །
ཆམ་མེར་བརྡལ་བའི་རབ་དཀར་མུ་ཏིག་ཕྲེང༌། །
ཡལ་འདབ་ལྔ་བས་རེག་པའི་གོ་སྐབས་ཕྲ། །
(སྐར་མ།）
མཐོང་མ་ཐག་ཏུ་དཀར་བོ་དུང་གི་མདོག །
ཞིབ་ཏུ་བལྟས་ཚེ་དྭངས་གཙང་ཉལ་འགྲོའི་སྤུན། །
དེ་ལ་སྔོན་ནས་གསེར་མིག་འཁྱུག་འགྲོས་དང༌། །
གྲུ་གཟིངས་བསྐྱོད་པའི་ཟློས་གར་བསྒྱུར་བ་མེད། །
（དགུ་ཚིགས།)
དབང་བོའི་ཕྱོགས་ནས་འཇིགས་ཞལ་གླལ་བའི་ཁྱོན། །
མ་ཤོང་ནམ་མཁའི་མཐའ་རུ་གཏུགས་པའི་ཚེ། །
འཆི་མེད་ལམ་དུ་རྩེ་དགའ་རྒོད་པའི་འབྲུག །
འདུག་ང་ར་མ་བཟོད་སྟོང་བའི་ཁྱིམ་དུ་བྲོས། །
(སྐྱ་རེངས་ཤར་བ།)
བཞི། གློག་འབྲུག་འཇའ་སྤྲིན་གྱི་སྐོར།
རིན་ཆེན་གསེར་གྱི་དབྱུ་གུས་མ་བསྣུན་ཞིང་། །
ཡལ་འདབ་ལྔ་བ་འདུ་འགོད་མ་རྩེན་པར། །
འཆི་མེད་རྔ་ཆེན་དར་ནག་ཡོལ་བའི་ཕག །
རང་བཞིན་གྲགས་པའི་ཡ་མཚན་བློ་ལས་འགོངས། །
(འབྲུག་སྒྲ།)
སྣ་ཚོགས་རོལ་མོའི་རམ་འདེགས་མི་དགོས་པར། །
དྲུག་ལྡན་ཀླུ་དབྱངས་ལེན་མཁས་གཞོན་ནུ་ཞིག །
756



ཀ་ཤི་གོས་ཀྱིས་གྲུབ་པའི་གུར་ཁང་དུ། །
གར་དགུའི་ཉམས་ཀྱིས་འཁྱུག་པ་འདི་རྨད་བྱུང༌། །
（འཕྲུག）
དབང་སྔོན་ཞུན་མའི་ཁམས་ཀྱིས་གྲུབ་པའི་ཐང་། །
ལྕག་ཚན་དབྱིབས་ཀྱི་རྗེས་འགྲོ་སྦྲུལ་གདུག་ཅིག །
གྱ་གྱུའི་ཉམས་བརྒྱ་རྫོགས་པའི་ཡིད་འོང་གར། །
རྩེན་པ་འདྲེན་བྱེད་ཟུང་གི་བདུད་རྩིར་གྱུར། ༑
(གློག་དམར།)
ཁ་དོག་སྣ་ལྔས་སྤུད་པའི་ཟམ་པ་ཡི༑ །
བཟོ་དབྱིབས་འཁྱོག་པ་དབང་བོའི་གཞུ་ལ་འགྲན།
དེ་ལས་བརྒལ་བའི་སྐྱེ་བོ་འཇིག་རྟེན་ཁམས། །
ནམ་མཁའི་ཚལ་གྱི་པད་དཀར་དོག་པ་བཞིན༑ །
(འཇའ།)
གནམ་རུའི་དབྱིབས་ལ་འཕྱ་ཞིང་དགོད་པ་ཡི། །
ཟམ་སྟེགས་འཆི་མེད་གྲོང་ནས་སྐྱེ་འགྲོའི་ཁམས། །
བཙུགས་ཚེ་མ་བྱུགས་མདོག་ལྔའི་ཚོན་གྱི་མདངས། །
མངོན་པར་ཤར་བ་མིག་གི་བདུད་རྩིའི་གྲོགས། །
(འཇའ།)
བི་ཤྭ་ཀརྨའི་པིར་རྩེ་མ་བསྐྱོད་ཅིང་། །
རི་མོ་མཁས་པས་ཚོན་ཡང་མ་བྱུགས་པའི། །
མཁའ་ལ་རྣམ་པར་བཀྲ་བའི་རི་མོ་འདི། །
མཛེས་ཀྱང་རེག་ཚེ་འ དུས་བྱས་སྟོང་བའི་ཆོས། །
(འཇའ།)
རྒྱང་ནས་བལྟས་ན་དུ་ཞགས་ཕུང་བོ་དང༌། །
757



འདྲ་བའི་ཆོས་དེར་འགྱུར་ལྡོག་སྣ་ཚོགས་སྲིད། །
ཆར་སེར་ཁ་བ་ལྷུམས་སུ་ཁྱེར་བ་དེས། ། །
མཁའ་དང་ཉི་མའི་བཞིན་རས་སྒྲིབ་པར་ནུས། །
(སྤྲིན།)
གཏིང་དཔག་དཀའ་བའི་རྒྱུ་མཚོའི་ངོགས་ལས་འཕུར། |
རྩེད་འཇོ་ཀུན་གསལ་མ་ཡི་ཐང་ན་སྟོན། །
གྲིབ་གཟུགས་ནོར་འཛིན་དཔལ་མོའི་གཞི་ལ་ཕོག །
ནམ་ཞིག་ལུས་མེད་རོ་མེད་གྱུར་འདི་ཅི། །
གདོང་བཞིའི་སྐུ་ལུས་འཁྱུད་པར་རྩོམ་པ་ཡི། །
རྩེ་དགའི་གཉེན་གྱུར་ཡིད་འོང་ལུས་དཀར་མ། །
གཟུགས་མེད་གཤིན་རྗེས་ཤུགས་རིང་འབྱིན་པའི་ཚེ། །
སྐད་ཅིག་ཉིད་ལ་སྟོང་བའི་གནས་སུ་འབྲོས། །
(སྤྲིན།)
མ་བཟོས་ངང་གིས་གྲུབ་པའི་ལྟོ་རུམ་དུ། །
སྐོམ་པའི་གདུང་བ་ཡོངས་སེལ་བདུད་རྩིའི་རྒྱུན། །
བསྣམས་པའི་ཚུལ་གྱིས་དབུགས་ཀྱི་རྟ་ཕོ་ལ། །
ཆིབས་བསྒྱུར་ཡངས་པའི་ཐང་དུ་འདུ་ཞིང་རྩེན། །
(སྤྲིན།)
ལྔ། རི་ཆུ་དུས་སོགས་ཀྱི་སྐོར།
ལུས་ཅན་སྟོང་གིས་ངལ་བས་མ་བཞེངས་པའི། །
རང་བྱུང་སྒྱུ་མའི་ཕོ་བྲང་ཉམས་དགའ་བར། །
758



འཁོར་བསྒྱུར་ས་དབང་བཞུགས་པ་མ་མཐོང་ཡང་། །
རི་སྐྱེས་བག་ཕེབས་ཉམས་ཀྱིས་མནལ་བ་མཚར། །
(བྲག་ཕུག）
མ་སྤུངས་ནམ་མཁའི་གླང་བོ་འཁྱུག་འགྲོས་བྱེད། །
མ་བརྡུངས་རྫ་རྔ་ལྷང་ལྷང་སྙན་པར་འཁྲོལ། །
མ་བསྐུལ་དཔྱིད་ཀྱི་ཕོ་ཉས་གླུ་དབྱངས་ལེན། །
མ་ཕབ་སྦྲང་ཆར་སྙིལ་བའི་དུས་གང་ཞིག །
(དབྱར་དུས།)
དབྱར་དྲོད་སྐྱིད་ལྡན་དུས་འོད་དཀར་འཕྲོ། །
དགུན་ལྷགས་པ་ལྡང་དུས་གོས་དཀར་གྱོན། ། །
གླུ་སྙན་མོ་ལེན་མཁས་གར་མཁན་མ། །
ཉ་གསེར་མིག་སྟོང་གིས་རེ་ས་ཡིན། །
གསེར་ལྡན་གཞི་རུ་ལྷུང་བའི་སྐུ་རགས་ཀྱི། །
སྣེ་གཅིག་རྒྱ་མཚོ་སྔོན་མོའི་གཞུང་ལ་ལྷུང༌། །
སྣེ་གཅིག་གངས་རི་དཀར་བོའི་ཁྲོད་དུ་དཀྲིས། །
དེ་ཡི་བདག་པོ་ས་སྟེང་སྐྱེ་དགུ་ཡིན། །
རང་གཤིས་དྭངས་ཤིང་བསིལ་བའི་བདག་ཉིད་ཅན། །
སྐད་ཅིག་མི་རྟག་གློག་བཞིན་རྒྱུ་བྱེད་པའི། །
ཡངས་པའི་རྒྱལ་ཁམས་འགྲིམས་པའི་ཕོ་ཉ་མོ། །
སྙན་འཇེབས་གླུ་དབྱངས་ལེན་པའི་དགའ་མ་གུང་། ། །
ཚེམས་ཕྲེང་གེ་སར་རྒོད་པའི་ཕྲེང་བ་དང་། །
75)



འ དྲེན་བྱེད་སྤུན་ཟུང་གཡོ་བའི་ཨུཏྤལ་དག །
རྣམ་པར་བྲལ་བའི་གཡུ་མདོག་ཞལ་གྱི་ཁྱིམ། །
ཁོར་ཡུག་དངོས་པོའི་གཟུགས་བརྙན་ཅི་ཡང་འཆར། །
(མཚོ།)
དྲུག དབུགས་རླུང་ཟིལ་བ་སོགས་ཀྱི་སྐོར། །
གྲང་ངར་དཔུང་ཚོགས་གར་དུ་ཟློས་པ་ན། །
འབྱུང་ལུས་སྐད་ཅིག་ཙམ་ལ་སྦོམ་པོར་འགྱུར། །
དྲོད་སྐྱིད་བཞིན་རས་འཛུམ་པ་མཐོང་བའི་ཚེ། །
སྐྱོ་བའི་མཆི་མའི་ཆར་རྒྱུན་བསྙིལ་ལ་རིངས། །
(ཆབ་རོམ།)
ཞོགས་པའི་དུས་སུ་རྩྭ་ལྗང་རྩེ་ན་འཛུམ། །
རྩྭ་ལ་མུ་ཏིག་འབྲས་བུ་སྨིན་པ་འདྲ། ། །
མུ་ཏིག་དེ་དག་གསེར་གྱི་སྐུད་པ་ལ། །
སྟར་ལ་བརྒྱུས་པར་མི་ནུས་ཡ་མཚན་ཆོས། །
(ཟིལ་བ།)
ཨེ་མ་མུ་ཏིག་ཆུང་ཆུང་སྙིང་དུ་སྡུག །
དཀྱུས་རིང་སྤུན་ཟུང་གཡོ་བས་མཐོང་མོད་ཀྱང་། །
དེ་ལ་སྲེད་པའི་ཁ་ཆུ་འཛར་དང་ལྷན། །
ལག་པས་བཟུང་ཡང་མི་རྟག་འཇིག་པའི་ཆོས། །
(ཟིལ་བ།)
དབྱིབས་དང་ཆེ་ཆུང་འདི་ཞེས་སྨྲ་བའི་ལྕེ། །
སྐྱོད་པར་མི་ནུས་ཡ་མཚན་དངོས་པོ་ཞིག །
76)



འཛམ་བུ་གླིང་གི་ཁྱོན་ལ་ཁེབས་པ་དང་། །
ཉིན་རྒྱུན་མི་དང་ལྷན་ཅིག་འགྲོགས་ནས་འགྲོ། །
(མཁའ་དབུགས།)
ཆུ་སྣ་སྟོང་ཕྲག་དུས་གཅིག་རྐང་འོག་བཅུག །
ཡལ་འདབ་ལྔ་བ་སྒྲེང་ཚེ་ས་རྡུལ་དཀྲིགས། །
ནགས་ཀྱི་སྒྲོ་ལྡན་ཁྱུ་ལ་འཇིགས་སྣང་སྟེར། །
སྐྱེད་ཚལ་མེ་ཏོག་ཕྲེང་བ་རྣམས་ཀྱང་འཇོམས། །
(རླུང་།)
ཆུ་བོའི་ངོས་སུ་གཉེར་མའི་རི་མོ་འབྲི། །
ལྗོན་པའི་ཕྲེང་བ་རྣམས་ཀྱང་ལྡེམ་ལྡེམ་སྐུལ། །
དེ་ལྟའི་ཆོས་དེ་སྤྲིན་དཀར་ཕྲེང་བ་ཡིས། །
མཐོང་ཚེ་ཅང་མེད་སྟོང་བའི་དབྱིངས་སུ་ཡལ། །
(རླུང་།)
ཞབས་ཟུང་འཁོར་ལོ་མེད་ཀྱང་ཀུན་སར་རྒྱུ། །
གཟུགས་ཕུང་བྲལ་ཡང་འཁྲི་ཤིང་གཞོན་ནུ་གཡོ། །
སྨྲ་བའི་རོ་འཛིན་དབེན་ཡང་ཤུགས་སྒྲ་འབྱིན། །
གཤོག་པ་མེད་ཀྱང་བར་སྣང་དབྱིངས་སུ་ལྡིང་། །
(རླུང་།)
རྟ་བདུན་དབང་བོའི་འོད་ལ་སྐྲག་པའི་ཆོས། །
གཟི་བྱིན་འོད་ཀྱིས་མ་རེག་བརླན་མི་འགྱུར། །
ཀུན་སྣང་འབར་བ་རྩེ་དགའ་རྒོད་པའི་གཟིས། །
ལུས་ཀྱང་ཞི་ནས་གཤེར་བར་འགྱུར་བ་མཚར། །
(ཆབ་རོམ།）
དགུན་གསུམ་འཁྱག་གིས་ས་གཞི་བཟུང་བའི་ཚེ། །
761



ལྷུང་ལྷུང་དལ་གྱིས་འབབ་པའི་གཞོལ་འགྲོ་ཀུན། །
སྐད་ཅིག་ཉིད་ལ་རུམ་དུ་འཇུག་པ་ཡི། །
དཀར་བོའི་ཆོས་འདིས་ཁྱབ་འཇུག་ངང་ཚུལ་འཛིན། །
(ཆབ་རོམ།)
ཡ་མཚན་གནས་ནས་ལེགས་པར་བྱུང་བའི་ཆོས། །
རྣོ་དབལ་རལ་གྲིས་གཅོད་པར་མི་ནུས་ཤིང་། །
ལྕགས་ཀྱུས་བཏབ་ཀྱང་འཛིན་པར་དཀའ་བ་འདི། །
མགོ་ནག་མི་ཡི་ལུས་ཀྱི་སྐྱོར་མ་ཡིན། །
(མཁའ་དབུགས།)
འཇིགས་རུང་དཔུང་གིས་སྤྲུགས་པར་མི་ནུས་ཤིང་། །
ཁྲ་ཆུང་འདྲེན་བྱེད་ཟུང་གིས་མཐོང་མི་ཐུབ། །
ཡལ་འདབ་ལྔ་བས་རེག་པར་མི་ནུས་ཀྱང༌། །
སྲིད་པའི་ཁམས་ཀྱི་ཁོར་ཡུག་ཀུནུ་ན་གནས། །
(མཁའ་དབུགས།)
ཙན་དན་ལྗོན་པའི་ནགས་ཀྱི་ཁང་བུ་ལ། །
འཇུག་པར་མི་སྤྲོ་ལག་ལྡན་བྱེ་བའི་ཁྱུ། །
དུས་བཞིར་དབྱེར་མེད་གྲུམ་པའི་བསྟི་གནས་སུ། །
བག་ཡངས་གཉིད་དུ་ཡུར་བ་འདི་ཅི་ཞིག །
བདུན། སད་སྨུག་ཆར་ཆུ་སོགས་ཀྱི་སྐོར།
རབ་དཀར་འོ་མའི་མདངས་སུ་སྣང་བའི་ཆོས། །
ལན་ཚྭ་མིན་ཞིང་བག་ཕྱེ་སྤུངས་པའང་མིན། །
762



གཡུ་མདོག་རྩྭ་ལ་རེག་ན་སེར་བོར་བསྒྱུར། །
ལོ་མར་རེག་ན་ཡལ་གའི་ངོས་ལས་ལྷུང་། །
(སད། བ་མོ་)
སྤྲིན་ལ་མཚུངས་ཀྱང་འཆི་མེད་ལམ་དང་བྲལ། །
རི་བོ་མཐོན་པོའི་མགུལ་བར་འཁྱུད་ཅིང་རྩེན། །
དྲི་བཞོན་རླུང་ལ་འགྲོགས་ནས་ཀུན་སར་འགྲོ། །
ཉི་མས་བསྲེགས་ཚེ་རང་ལུས་སིལ་བུར་འཐོར། །
(སྨུག་པ།)
ས་འཛིན་བུ་མོར་ཆགས་པའི་ལུས་དཀར་ཕོ། །
སྤྲིན་དཀར་གཟུགས་སུ་སྤྲུལ་ནས་འཕུར་ལྡིང་གིས། །
གར་སྟབས་སྒྱུར་བཞིན་འཁྱུད་པའི་སྟ་གོན་ལ། །
ཞུགས་པར་ཕྲག་དོག་རླུང་གིས་ཕ་མཐར་བསྐྲད། །
(སྨུག་པོ།)
མུ་ཏིག་འབྲས་བུའི་གཟུགས་བརྙན་འཛིན་པ་ཡི། །
རབ་དཀར་མེ་ཏོག་བརྒྱ་ཕྲག་བསྙིལ་བའི་ཕྲེང༌། །
ཆུ་གཏེར་ཆེན་པོའི་དཀྱིལ་འཁོར་ལ་བབས་ཚེ། །
ཅང་མེད་སྟོང་བའི་རང་གཟུགས་ལྷང་ངེར་མངོན། །
(ཆར་བ།)
འགྲོ་བའི་དུས་ན་ཡན་ལག་རྣམ་འགྱུར་གྱིས། །
ཉམས་ལྡན་སྟོང་གི་ཟློས་གར་སྒྱུར་དང་ལྷན། །
སྒྲ་འཛིན་སིམ་པའི་གླུ་དབྱངས་ལེན་མཁས་པའི། །
རིང་ཐུང་ཚངས་ཆེན་བློས་ཀྱང་དཔག་པར་དཀའ། །
(གཙང་བོ།)
ལུས་གྱ་གྱུས་བགྲོད་པའི་ཡིད་འོང་མ། །
763



རླུང་མ་གཡུགས་ཤེལ་གྱི་མེ་ལོང་མདོག །
ཆར་བབས་ན་གདོང་ལ་སྨེ་བ་བཀྲ། །
རྡུལ་འཚུབས་ན་ལུས་ཀྱང་སྙིགས་མར་འགྱུར། །
(གཙང་བོ།)
དུད་ཞགས་ཕུང་བོའི་གཟུགས་སུ་སྤྲུལ་པ་ཡི། །
འཇའ་ལུས་མངོན་སུམ་ཐོབ་པའི་ལུས་དཀར་མའི། །
མངལ་དུ་ཆར་སེར་གངས་ཀྱི་ཁྱེའུ་འབུམ། །
ཁྱེར་བ་མ་ཐེག་ས་གཞིའི་མཐིལ་དུ་ལྟུང༌། །
ཆུ་འཛིན་ནག་པོའི་འཁྲབ་ཡོལ་འཐེན་པ་དང༌། །
གྲང་ངར་ལྷགས་པའི་རྒྱུད་མངས་འཁྲོལ་བའི་ཚེ། །
ནམ་མཁའི་མཐོངས་སུ་ཉམས་ལྡན་གར་རྩེན་པའི། །
འཇིག་རྟེན་དཀར་བོར་སྒྱུར་བའི་བྱེད་པོ་སུ། །
(ཁ་བ།)
རིན་ཆེན་མུ་ཏིག་འབྲས་བུའི་མཆེད་ཟླ་ལ། །
གྱུར་བའི་དངུལ་གྱི་མེ་ཏོག་བྱེ་བ་བརྒྱུ། །
མཁའ་ལས་བབས་པ་མཚོ་རུ་ལྷུང་བའི་ཚེ། །
མིག་གིས་མཐོང་བར་དཀའ་བ་འདི་ཅི་ཞིག །
(ཁ་བ།)
ཕྱོགས་ཀུན་རྒྱུ་བའི་ཉམས་བརྒྱའི་གར་སྟབས་ཀྱི། །
གོམ་སྒྲ་ཐོས་འཛིན་དཔྱིད་དུ་གྱུར་བའི་ཚེ། །
གྲུང་བའི་ཟུག་རྔུ་དྲག་པོ་སྟེར་བ་འདི། །
ཨེ་མ་འཇིགས་རུང་སྲིན་པོ་སུ་ཞིག་ལགས། |
(གྲང་ངར།)
764



རླབས་ཕྲེང་རྩེ་དགའ་རྒོད་པའི་ཉལ་འགྲོ་མས། ། །
བརླན་ཞིང་གཤེར་བའི་རང་བཞིན་སྒྱུར་མི་ཐུབ། །
དབྱུག་པས་གཞུས་ཀྱང་འཁུན་སྒྲ་མི་འབྱིན་པའི། །
ཆོས་དེ་རྩལ་ལྡན་སྟོང་གིས་འདེགས་པར་དཀའ། །
(གྲིབ་མ།)
མེ་ལྕེ་དྲག་པོའི་རླབས་ཀྱིས་སྲེག་དཀའ་ཞིང་། །
རྒྱ་མཚོའི་རླབས་ཀྱིས་འཇིག་པར་མི་ནུས་ཆོས། །
རྟ་བདུན་ཆུ་ལྷའི་ཕང་བར་ཞུགས་དང་ལྷན། །
དེ་ཡང་གར་སོང་ཆེ་མེད་ཡུལ་དུ་གྱུར། །
(གྲིབ་མ།)་
འཛམ་བུའི་འཁྲི་ཤིང་ལྡེམ་པའི་རྩེ་མོ་རུ། །
གྱ་གྱུའི་མཚན་དཔེ་སྣང་བའི་གཟི་བྱིན་ཅན། །
རང་ལུས་འཁྱོག་པོའི་ཟློས་གར་སྒྱུར་བ་ཡིས། །
ཡིད་འོང་གར་མཁན་བུ་མོའི་ཁེངས་པ་བསྙིལ། །
( སྤོས་ཀྱི་དུ་བ།)
བདེ་བའི་ཐང་ན་གཉིད་ཀྱིས་བཟི་བའི་ཁྱིའི། །
མཇུག་མ་རྡོ་རྗེའི་རྩིག་པའི་གྱང་སྟེང་དུ། །
བསྲིངས་པ་རྒྱུ་སྐར་ལམ་གྱི་དབང་གཞུའི་མདའ། །
འཛིན་མར་འཕངས་པའི་རྗེས་སུ་རྐང་བ་འཇོག །
(དུད་ཁུང )
དགའ་བའི་རོལ་རྩེད་མཆོག་ལ་མི་ཞུགས་ཤིང་། །
གཉེན་འདུན་མཛའ་བཤེས་སྡེབ་པར་མི་སྤྲོ་ལ། །
མཛེས་སྡུག་ལང་ཚོའི་དཔལ་ཡང་མི་ལྡན་པའི། །
ཆོས་འདི་ཉིན་མཚན་དབྱེ་བ་མེད་པར་འགྲེང་། །
765



(ཀ་བ)།
བགྲང་ཡས་སེམས་ཅན་རྒྱུ་བ་ཉིན་མོའི་དུས། །
ཆུ་ཤེལ་དབང་བོའི་དཀྱིལ་འཁོར་འཛུམ་པ་ཡི། །
རྗེས་མཐུན་བདེ་སྙོམ་རབ་ཡངས་ཞིང་ས་ཆེར། །
རྨིག་ཤུལ་རི་མོ་བཀྲ་བ་མཚར་དུ་ཆེ། །
(ལ་ཕུག་འདེབས་སའི་ཁུང་བུ།)
ཤིང་འབིགས་འཕྲུལ་གྱི་འཁོར་ལོ་མ་བཀོལ་ཞིང་། །
རྣོ་ལས་གྲུབ་པའི་སྟ་རེ་མ་སྤྱད་པར། །
རང་བྱུང་བྱུ་རུའི་ཁང་བཟང་ཉམས་དགའ་བ། །
སྐབས་གསུམ་བདག་པོའི་ཕོ་བྲང་དཔལ་ལ་འགྲན། །
(སྐྱ་ཀའི་ཚང་།)
ཉིན་མོ་ཁྱོད་དང་འགྲོགས་པའི་གྲོགས་པོ་དེ། །
མཚན་མོར་མཐོང་བྱེད་ལམ་དུ་སྣང་མི་འགྱུར། །
ཉིན་དཀར་ཡིན་ཀྱང་མུན་པའི་ཁང་བུ་ལ། །
ཞུགས་ཚེ་དེ་ཡི་གཟུགས་བརྙན་མེད་ལ་ལྟོས། །
《གྲིབ་མ།)
བརྒྱུད། ཡི་གེ་ལབ་ཙེ་སོགས་ཀྱི་སྐོར།
ཟླ་ཤེལ་ཞུན་མས་བྱུགས་འདྲའི་ནོར་ལྡན་མའི། །
གངས་རི་དུམ་བུའི་རྗེས་མཐུན་བལ་ལྡན་ཁྱུ། །
འཚོ་ལ་རྣམ་པར་མཁས་པའི་རྫི་བོ་གང་། །
དབྱངས་བདུན་རྫོགས་པའི་གླུ་དབྱངས་ལེན་པར་དགའ། །
(ཡི་གེ་འདོན་པ།)
766



ཕ་རོལ་ཕྱོགས་ནས་བྱ་བརྒྱ་དགོད་པ་དང་། །
ཚུ་རོལ་སེང་གེས་གད་རྒྱངས་སྒྲོག་པའི་ཚེ། །
དབུས་སུ་ལུས་དཀར་འཁོར་ལོའི་ལག་པ་སྟོང་། །
རྩེ་དགར་རོལ་པའི་གར་གྱིས་ངོམས་མི་ཤེས། །
(ལ་ཙེ་བཙགས་པ།)
ཕ་རོལ་གནས་སུ་དྲི་ཟའི་རྒྱུད་མངས་འཁྲོལ། །
ཚུར་ཕྱོགས་སྙན་འཇེབས་རྫ་རྔ་རྡུང་བ་ཡི། །
དཀྱིལ་དབུས་སྔོ་མེར་འཁྱིལ་བའི་རྒྱ་མཚོ་ལས། །
རླབས་ཕྲེང་འཕྱུར་བའི་རྩེ་དགའ་ཅི་ཡང་འཛིན། །
(ལ་ཙེ་བཙགས་པ།)
གསེར་སྐུད་ཕྲ་མོའི་དྲ་བའི་ལྡིང་ཁང་ན། །
མཁའ་ལ་རྒྱུ་སྐར་བཀྲ་བའི་དཔལ་འཛིན་པའི། །
དངུལ་གྱི་རིལ་བུ་སྟོང་ཕྲག་ཚར་དངར་བ། །
རྐང་བ་གཉིས་པས་ཁྱུར་མིད་གཏོང་བ་རྨད། །
(ཅུང་རྡོག་ཟོས་པ།)
དཀར་དམར་མདངས་ཀྱིས་མཛེས་པའི་གདན་སྟེང་དུ། །
བཅུ་དྲུག་ལང་ཚོས་སྒེག་པའི་ལུས་ཕྲ་མས། །
གཞན་ཡིད་འགུགས་པའི་གླུ་དབྱངས་ལེན་བཞིན་དུ། ། །
དབྱར་གསུམ་གཞོན་ནུའི་དཔལ་ལ་བརྩེ་མདངས་སྟོན། །
(མེ་ཏོག་སྟེང་དུ་བུང་བ་བབས་པ།)
དགུ། འཕྲུལ་ཆས་ཡོ་བྱད་སོགས་ཀྱི་སྐོར།
ཁྲི་གདུགས་འོད་སྣང་སྟོབས་ཀྱིས་ལྷ་མིའི་གཟུགས། །
767



རབ་དཀར་ནོར་འཛིན་དཔལ་མོའི་ཞལ་གྱི་ཁྱིམ། ། །
མངོན་སུམ་རི་མོར་བྲིས་རྣམས་སེམས་ལྡན་བཞིན། །
མི་སྐད་སྨྲ་བའི་རྣམ་འགྱུར་འདི་མཚར་ཨང་། །
(གློག་བརྙན།)
གཡུ་མདོག་ཚོན་གྱིས་མ་བྱུགས་རྒྱ་མཚོའི་ཀློང་། །
སྙན་འཇེབས་མགྲིན་པའི་རྫ་རྔ་རྡུང་བཞིན་དུ། །
ལུས་ཅན་ཕར་ཚུར་སྐྱེལ་ལ་བྲེལ་བ་ཡི། །
འགྲོ་འོང་གོམ་སྟབས་སྒྱུར་བའི་ཆོས་འདི་ཅི། །
(གྲུ་གཟིངས།)
དཔག་ཚད་ཁྲི་ཕྲག་ཡུལ་གྱིས་བསྐལ་ན་ཡང༌། །
རྐང་བ་དྲུག་དང་ཆུ་སྐྱེས་མཛའ་མཐུན་བཞིན། །
ཡིད་གཅུགས་གཏམ་གྱི་རྒྱུད་མངས་རྣ་བ་ལ། །།
འཁྲོལ་བའི་གཟུགས་མེད་ཆོས་འདི་ཅི་ཞིག་ལགས། །
(ཁ་པར། གློག་འཕྲིན།)
གོམ་པའི་འདེགས་འཇོག་བསྒྱུར་བར་ལྐོག་གྱུར་ཀྱང༌། །
རང་ལུས་བརྟེན་པའི་བགྲོད་བྱེད་བཞི་མཆིས་ཤིང་། །
གྱ་གྱུའི་སྒྱུ་མ་ནམ་མཁའི་པད་མོ་ཡི། །
མཆེད་ཟླར་གྱུར་བའི་ཁོག་སྟོང་ཆོས་འདི་ཅི། །
(ཙེག་ཙེ།)
བཅུ། འགྲོ་འདུག་སྤྱོད་གསུམ་སོགས་ཀྱི་སྐོར།
ཁྱོད་ཀྱིས་ཆགས་པའི་བསམ་པ་ཡོངས་དོར་ནས། །
ཕྱིར་འཁོར་མེད་པར་མདུན་དུ་བསྐྱོད་པ་ན། །
བདག་ཀྱང་ཁྱོད་ཀྱི་ཞབས་རྗེས་འཚོལ་བཞིན་དུ། །
768



དལ་བུའི་རྗེས་སུ་བསྙེགས་པའི་ལས་ལ་གཞོལ། །
(རྨིག་བཞི་སྤོས་པ།)
བགྲོད་བྱེད་གཅིག་མངའ་སྲིན་པོའི་སྤྱི་བོ་ཡིས༑ །
དྭ་ཕྲུག་ལུས་ལ་ལན་བརྒྱར་བརྡེགས་པའི་ཚེ། །
སྤྲིན་གྱི་ཕུང་བོ་འཁྲིགས་དང་ལྷན་ཅིག་པར། །
དབང་མེད་སིལ་བུར་ཐོར་བ་འདི་ཅི་ཞིག །
(སྤོ་ཐོ་བརྡུངས་པ།)
རྣོ་དབལ་མཚོན་གྱིས་སྙིང་ལ་མི་བསྣུན་ཞིང་། །
མཐུ་ལྡན་སྨན་གྱིས་བསླུ་བར་མི་བྱེད་པའི། །
ལུས་ཅན་སྐྱེལ་བར་སྤོབས་པའི་བྱེད་པོ་དེའི། །
ངང་ཚུལ་འདི་ཞེས་སྟོན་པའི་བློ་ལྡན་དཀོན། །
(གཉིད་ལོག་པ།)
མི་ལྔས་སྐྱེས་སུ་ཕུལ་བའི་གཏང་རག་ནོར། །
རྩེ་དབལ་རྨིག་པ་སུམ་ཅུས་བརྫིས་པ་ན། །
ཡོན་པོར་ལྟ་བའི་འདྲེན་བྱེད་ཟུང་གིས་ཀྱང་། །
མཐོང་བར་དཀའ་བའི་ལམ་དུ་འབྲོས་པར་རྩོམ། །
(ཟས་ཟོས་པ།)
བདེ་འཐུང་དམར་པོས་གར་སྟབས་སྒྱུར་བའི་མཁར། །
འཕུར་བའི་མགྱོགས་འགྲོ་རླུང་གི་གཤོག་པ་ཅན། །
མཆོང་གར་གཅིག་གིས་ནོར་འཛིན་བུ་མོའི་ཕང་། །
གནས་པའི་ལྕག་ཚན་དབང་མེད་མཁའ་ལ་དྲངས། །
(བྱ་ཡིས་སྤྲུལ་འཁུར་བ།)
མཚན་མོའི་ཕོ་ཉ་དལ་གྱིས་སླེབས་པ་དང་། །
རྒྱུ་སྐར་ཕྲེང་བའི་བཞིན་རས་ངོམ་པའི་ཚེ། །
769



ལུས་ཀྱི་རྒྱུན་དུ་བཅིངས་པའི་སྐ་རགས་ཟུང་། །
ཨམ་ཕྲག་ནང་དུ་འཇུག་པའི་ཆོས་འདི་ཅི། །
(ལྷམ་སྒྲོག་ལྷམ་ནང་དུ་བཅུག་པ།)
ཚངས་སྲས་བུ་མོའི་ཕྱག་སོར་འདུ་འགོད་གར། །
རི་བཞིའི་ངོས་ལ་འཁྱུད་ནས་སྒྱུར་བའི་ཚེ། ། །
ཆུ་ཤེལ་དབང་བོའི་མདངས་ལྡན་གཞོལ་འགྲོའི་རྒྱུན། །
བྲག་རིའི་ཟོམ་དུ་འབབ་པའི་ངོ་མཚར་རྨད། །
(འོ་མ་བཞོ་བ།)
འཇོ་སྒེག་གར་གྱི་ཉམས་ལྡན་ལུས་དཀར་མོ། །
རྒྱུ་སྐར་དོ་ཤལ་ཕྲེང་ཐག་ཆདེ་འདྲ་བའི། ། །
མེ་ཏོག་རྣམ་བཀྲའི་མཐོན་མཐིང་ནེའུ་གསིང་གཞིར། །
དལ་གྱིས་རྒྱུ་བའི་རྣམ་འགྱུར་ཡིད་དུ་འོང༌། །
(པདྨའི་མཚོ་རུ་ངང་བ་རྐྱལ་བ།）
ཕྱིང་བའི་གོས་ཀྱིས་སྒེག་པའི་བུ་ཆུང་གིས། །
བཀྱེད་ཀིན་བཀྱེད་ཀིན་ཕ་ལ་རྡུང་བའི་ཚེ། །
ཁོང་ཁྲོའི་སྤུ་ལོང་རྒྱས་པའི་ཕ་རྒན་གྱིས། །
འདར་གྱིན་འདར་གྱིན་ཕུ་སྒྲ་ཅི་ཡང་སྒྲོག །
(རྔ་བརྡུངས་པ།)
ལྟོ་འགྲོའི་དབྱིབས་ལ་འགྲན་པའི་བ་ལང་ཞིག །
ངུར་དབྱངས་སྒྲ་བརྒྱ་དལ་གྱིས་རྒོད་པའི་མོད། །
མ་བསྡད་ཕ་རིའི་ཕྱོགས་སུ་བརྒྱུགས་ན་ཡང༌། །
སྣ་ཐག་ཕྲ་མོ་ཆད་ནས་རང་ཡུལ་ལོག ། །
(འུར་རྡོ་འཕངས་པ།)
ལྷ་དབང་བརྒྱ་བྱིན་མཆོག་གི་རྫུ་འཕྲུལ་གྱིས། །
770



ས་ཡི་ཕུར་བུ་གསུམ་གྱི་རྩེ་མོ་ལ། །
མཚེའུ་མེ་ལོང་ཙམ་ཞིག་བསྐྱིལ་བ་གང་། །
རྐང་གཉིས་ལྟོགས་སྐོམ་སེལ་བའི་གཉེན་དུ་གྱུར། །
(ཐབ་རྡོ་གསུམ་གྱི་སྟེང་དུ་སླ་ང་བསྐྱོན་པ།)
དཀར་མཛེས་པད་མ་འདབ་སྟོང་བཞད་པའི་ཚལ། །
བྱུ་རུའི་མདངས་ལྡན་རྡོ་རྗེའི་ཟེགས་མའི་གར། །
བསྒྱུར་བའི་ཡ་མཚན་འབུམ་གྱི་གཟི་བྱིན་མཐུས། །
རྐང་དྲུག་ལུས་ལ་དྲོད་སྐྱིད་ཚོར་བ་བྱིན། །
(ཁ་བ་འབབ་དུས་མེ་སྦར་བ།)
བཅུ་གཅིག སྲོག་ཆགས་སོགས་ཀྱི་སྐོར། །
ལྷུང་ལྷུང་དལ་གྱིས་འབབ་པའི་ཆུ་བོའི་ཀློང་། །
ལེགས་ལེགས་གསེར་གྱི་རལ་གྲི་གཡོ་བར་བྲེལ། །
གསལ་གསལ་ཁྲ་ཆུང་མིག་གཉིས་ཡོད་ནའང་། །
ནག་ནག་སྨིན་མ་མེད་དེ་ཅི་ཞིག་ལགས། །
(ཉ།)
གོ་ཁྲབ་ལུས་ཀྱི་རྒྱན་དུ་སྤུད་ལགས་ཀྱང་། །
མགོ་ན་དར་འཕྲུ་གཡོ་བའི་རྨོག་ཞྭ་མེད། །
གཤོག་པ་ཡོད་ཀྱང་འཕུར་ལ་མ་གོམས་ཤིང་། །
འ གྲོ་བར་མཁས་ཀྱང་རྐང་བ་མེད་འདི་ཅི། །
(ཉ།)
མུ་ཏིག་འབྲས་བུས་གྲུབ་པའི་སྤྱན་དཀྱུས་དང་། །
རིན་ཆེན་ལྔ་བས་གྲུབ་པའི་ལྭ་བ་མཆོག །
771



བཀླུབས་པ་འདི་ཀོ་མེ་ཏོག་མིན་མོད་ཀྱང༌། །
མཐོང་བའི་ཚེ་ན་མེ་ཏོག་ལས་ཀྱང་མཛེས། །
(ཉ།)
མིག་ཟུང་གསེར་ལས་གྲུབ་ཀྱང་སྨིན་མ་མེད། །
ལུས་ལ་འདབ་གཤོག་ལྡན་ཡང་འཕུར་མི་ཐུབ། །
གསེར་ཁྲུབ་གྱོན་ནས་ཆུ་རུ་དཔའ་རྩལ་ངོམ། །
ཆུ་མེད་སྐམ་སར་ཐོན་ན་འཚོ་ཡང་དཀའ། །
(ཉ།)
སྲེག་ཟའི་རྒྱལ་མཚན་སྤྱི་བོའི་ཅོད་པན་ཅན། །
ཀློག་ལ་མཁས་པའི་བཙུན་པ་མིན་མོད་ཀྱང་། །
བརྗོད་པའི་གསུང་སྙན་བདུད་རྩི་མངར་བའི་རྒྱུན། །
ཀུན་གྱི་སྒྲ་འཛིན་དབང་བོའི་རྒྱུན་དུ་ལེན། །
(བྱ་ཕོ།)
གཙུག་ལ་བྱུ་རུའི་མདངས་ཀྱི་ཞྭ་ཞིག་གྱོན། །
ལུས་ལ་འཇའ་ཚོན་མདོག་གི་ལྭ་བ་མནབས། །
སྐད་གསང་མཐོན་པོས་སྒྲ་ཞིག་བསྒྲགས་པ་ན། །
དུད་ཁྱིམ་སྟོང་གི་སྒོ་མོ་ཅིག་ཅར་ཕྱེ། །།
གསེར་གྱི་ཨ་ནུས་སྤུད་པའི་དུང་གི་གུར། །
ཀ་བ་གཅིག་གིས་གནམ་ལ་བཀྱགས་པ་ན། །
ལྷ་ཡིས་མུ་ཏིག་སིལ་མའི་དོག་པ་ལ། །
རྣམ་པར་འཕྱ་བའི་སོ་ཕྲེང་རབ་ཏུ་རྒོད། །
（ཁྭ་ཏ།)
ཚ་བའི་གདུང་བ་འཕྲོག་པར་མི་ནུས་ཤིང་། །
772



ལྷ་ལམ་མེ་ཏོག་འགོག་པར་མི་ཕན་པའི། །
དུང་གི་མདོག་ལ་འགྲན་པའི་བསིལ་གདུགས་ཤིག །
མེ་ཏོག་བཞད་པའི་ནེའུ་གསིང་ཚལ་དུ་ ཕུབ། །
(ཤ་མོ)། །
མཁའ་ལྡིང་མིན་ཀྱང་འདབ་གཤོག་ཆ་གཅིག་ལྡན། །
རྒྱ་སྟག་མིན་ཀྱང་ཐིག་ལེ་རྣམ་པར་བཀྲ། །
བཙུན་པ་མིན་ཀྱང་ཆོས་སྒྲ་སྒྲོག་པ་ཡི། །
ཡ་མཚན་སྲོག་ཆགས་འདི་ཀོ་ཅི་ཞིག་ཡིན། །
(བྱ་ཁྱ།)
ལུས་སྟོད་ཀུན་གསལ་བུ་མོའི་མདོག་ལ་འགྲན། །
ལུས་སྨད་རི་དྭགས་མཚན་མའི་འོད་ཀྱི་ཟླ། །
བྲང་ན་ཁམ་ནག་མདངས་ཀྱི་ཐིག་ཕྲེང་གིས། །
མཛེས་པའི་གར་མཁན་མ་འདི་སྙིང་དུ་སྡུག །
（ཁུག་རྟ།)
བྱི་བའི་ཆ་ལུགས་འཛིན་པའི་ངང་ཚུལ་ཅན། །
མཚན་མོར་མུན་པའི་གར་གྱི་སྟེགས་བུ་རུ། །
སྐྱི་མོའི་འདབ་གཤོག་ཟུང་གཅིག་གཡོ་དང་ལྷན། །
འཕུར་ལྡི་གར་དུ་རྩེན་པས་ངོམས་མི་ཤེས། །
(བྱ་མ་བྱེའུ།)
དང་པོའི་དུས་སུ་གཡང་དཀར་ལུག་གི་སྙིང། །
དེ་ཡི་རྗེས་སུ་ཤ་བ་དཀར་བོའི་རྭ། །
ཐ་མར་བ་ལང་ཤི་བའི་བེམ་རོ་དང༌། །
མཚུངས་པ་འདི་ཀོ་ཨེ་མ་ཅི་ཞིག་ཡིན། །
(ལྕུམ།)
773



རྒྱུས་མེད་རྐང་གཉིས་བགྲོད་པ་མཐོང་མ་ཐག །
ཞེ་སྡང་དྲག་པོས་མྱོས་པའི་མགྲིན་པ་ལས། །
ངར་སྒྲ་འབྱིན་པར་དགའ་བའི་སེམས་ལྡན་འདིས། །
གཞིས་ཁྱིམ་སྲུང་བའི་ལས་ལ་རྟག་ཏུ་གཞོལ། །
(ཁྱི།)
དར་ནག་པོས་ལུས་སུ་བརྒྱན་པ་ཞིག །
རླུང་བསིལ་བུར་ལྡང་བར་མ་བརྩམས་གོང་། །
ངག་སྙན་པའི་གླུ་གཞས་ཅི་དགར་ལེན། །
མིས་མཐོང་ཚེ་སྤྱོ་བའི་འབྲུག་སྒྲ་ལྡིར། །
(ཁྭ་ཏ།)
མཆུ་ནག་པོ་རྭ་མདོག་ཅན། །
རྐང་ཡན་ལག་སེར་མདོག་ཅན། །
གཤིས་རྩུབ་མོ་བདུད་ཀྱི་གྲོགས། །
བྱ་རྣམས་ཀྱིས་མཐོང་ཚེ་འདར། །
(བྱ་ཁྲི།)
སོལ་བའི་རྒྱུད་ལས་ཕྱུངས་པའི་མཆུ་སྒྲོས་དང་། །
རིན་ཆེན་ལྔ་བའི་མདངས་ཀྱི་ཡན་ལག་ཅན། །
འཇིགས་རུང་གཤིན་རྗེའི་གྲོགས་སུ་བསྡེབས་པ་ན། །
སྒྲོ་ལྡན་སྐྲག་པའི་རྣམ་འགྱུར་ཅི་ཡང་སྟོན། །
(བྱ་ཁྲ1)
ལྗོན་པའི་རྩེ་ལ་མི་འཁྱུད་འདབ་ཆགས་ཤིག །
མཛའ་བའི་ཁྱུ་དང་ནམ་ཡང་མི་འབྲལ་བར། །
སྟར་ཕྲེང་ཚར་དུ་དངར་ནས་ཡུལ་གཞན་ལ། །
བགྲོད་པའི་ཉམས་ལྡན་སྟོང་གི་གར་གྱིས་བྲེལ། །
774



(ཁྲུང་ཁྲུང་།)
རོ་འཛིན་གློག་གི་ཟློས་གར་མི་སྒྱུར་ཞིང་། །
དབྱངས་དང་ང་རོའི་རྫ་རྔ་མི་རྡུང་བར། །
ཟབ་རྒྱས་དོན་གྱི་སྙིང་བོ་ཡིད་ཀྱི་ངོར། །
རི་མོར་འབྲི་བའི་ཆོས་དེ་ཅིག་ཞིག་ཡིན། །
(ཡི་གེ》
སྔོ་ལྗང་སྡོང་བོར་གཟིར་བའི་བྲོ་ནད་ཀུན། །
སྨན་རྫས་མི་སྤྱོད་ཡོངས་སུ་གཞིལ་བ་ཡི། །
རྒྱ་རྫོང་ནགས་ཚལ་སྟུག་པོའི་ལྡིང་ཁང་ན། །
བཞུགས་པའི་ལྷ་རྗེ་འདི་ཀོ་ཅི་ཞིག་ཡིན། །
（བྱ་སྡོང་རྐོ།)
མགོར་དར་འཕྲུས་ཆ་ཛེས་པའི་དམག་དཔོན་མཆོག །
སྐུ་བརྗིད་པོ་གོ་ཆའི་ནང་ན་སྐྱིད། ། །
གདོང་སྨ་ར་སོག་ལེའི་དབྱིབས་ལ་འགྲན། །
ཆུ་སྲིན་གྱི་གྲོང་ནས་མེལ་ཚེ་བྱེད། །
（སྐྱུར་མོ།)
ལུས་ཀྱི་མདངས་ནི་མུན་པ་བཞིན་དུ་ནག །
ལྟོ་ངོས་གངས་ཀྱི་ལྷུན་པོའི་མདོག་ལྟར་དཀར། །
མགྲིན་སྒྲ་རྒྱུད་གསུམ་རོལ་མོ་ལྟར་སྙན་པའི། །
འགྲུལ་བ་སླེབས་པའི་སྔོན་བརྡ་གཏོང་འདི་ཅི། །
(སྐྱ་ཀ)
ཉི་མའི་འོད་ཟེར་འཕྲོ་དུས་གཉིད་དུ་ཡུར། །
ས་སྲོད་མུན་པ་འཐིབས་ཚེ་ཀུན་ཏུ་རྒྱུ། །
མཇུག་མའི་སྟེང་ན་འོད་སྣང་འཕྲོ་བ་ཡི། ། །
775



མར་མེ་རྒྱུན་དུ་འཛིན་པ་ཅི་ཞིག་ཡིན། །
(འབུ་མེ་ཁྱེར།)
རྒྱང་ནས་བལྟས་ན་སྐར་མའི་འོད་དང་ལྡན། |
འཁྲིས་ནས་བལྟས་ན་བྷ་མ་ར་ཡི་གཟུགས། །
སྐར་མ་ཡིན་ན་ནམ་མཁའི་མཐོངས་ན་མེད། །
བུང་བ་ཡི་ན་སྦྲང་རྩི་བསོག་རྒྱུ་མེད། །
(འབུ་མེ་ཁྱེར། )
མགོའི་སྤྱི་བོའི་རྒྱན་དུ་རྭ་ཅོ་གཉིས། །
ལུས་འདེགས་པར་ཕན་པའི་རྐང་བ་དྲུག ། །
སར་འོབས་དོང་འབྲུ་བར་རབ་ཏུ་མཁས། །
ཟས་འབྲུ་རིགས་སྐྱེལ་རྩལ་ཤིན་ཏུ་མཐོ། །
( གྲོག་མ།)
གནམ་གྲུ་ཆུང་ཆུང་འཕུར་ལྡིང་རྩེན་ལ་བྲེལ། །
འཕུར་ཚད་དམའ་བའི་ཕྱིར་ན་ཆར་བ་འབབ། །
ལྡིང་ཚན་མཐོ་ན་ནམ་མཁའ་དྭངས་ངེས་པས། །
གནམ་གཤིས་བརྟག་པར་མཁོ་བའི་གཉེན་གཅིག་པུ། །
(ཆ་ག་བ།)
སྤང་དཀར་ཐང་ན་བགྲོད་པའི་ཁལ་གཡག་དང་། །
རྣམ་པར་མཚུངས་ཀྱང་ཐོང་གཤོལ་འཐེན་མི་ཤེས། །
ལུས་ཀྱི་སྟོབས་ཤུགས་པད་མའི་རྩ་བ་ལྟར། །
རྣམ་པར་ཕྲ་ཡང་ཁང་བ་རྒྱབ་ཏུ་འཁུར། །
(སྲིན་བུ་ཁང་ཁུར།)
རབ་དཀར་དངུལ་ལེབ་ཆ་གཅིག་གིས། །
བསྐྲུན་པའི་ཉམས་དགའི་ཁང་བཟང་ན། །
776



ངོ་ཚའི་རྣམ་འགྱུར་སྟོན་མཁས་པའི། །
བུ་མོ་རྒྱགས་པ་དལ་བུས་བསྐྱོད། །
(མི་རྒན་སེན་མོ།)
མཚར་མཛེས་གོས་ཀྱིས་ལུས་པོ་རབ་སྒེག་ཅིང་། །
ཡིད་འོང་བྲོ་གར་རྩེན་པར་མཁས་ན་ཡང་། །
མགྲིན་པ་ཕྲ་མོའི་སྦུབས་ལམ་ཕྱེ་བ་ལས། །
སྙན་འཇེབས་སྟོང་གི་གླུ་གཞས་གཏོང་མི་ཤེས། །
(ཕྱེ་མ་ལེབ།)
ལུས་ལ་ཀ་ཤིའི་རས་ཀྱིས་བཏུམས་པ་གང་། །
གོམ་པའི་འདེགས་འཇོག་སྒྱུར་ཚེ་འགྱིང་བག་སྟོན། །
སྨྲ་བའི་རོ་འཛིན་བསྐྱོད་པའི་སྟ་གོན་ལ། །
ཞུགས་ཚེ་མགྲིན་པ་སྲིང་བའི་རྣམ་འགྱུར་སྟོན། །
(ངང་བ།)
སྟོན་དཔྱིད་དགུན་གསུམ་ཡུལ་གཞན་འགྲིམ་བྱེད་ཅིང༌། །
དབྱར་གྱི་དཔལ་མོའི་ལང་ཚོ་བདོ་བའི་ཚེ། །
ཡུལ་དུ་ལོག་པའི་ཡིད་འོང་གར་མཁན་མས། །
དབྱངས་བདུན་རྫོགས་པའི་གླུ་གཞས་ཅི་དགར་ལེན། །
(ཁུ་བྱུག)
ལུས་རས་ལུ་མི་གོན་གོ་ཁྲབ་བསྒོས། །
ཆབ་ཆུ་བོའི་ནང་དུ་རྐྱལ་ན་མགྱོགས། །
ཆུ་གཙང་མོའི་འགྲམ་ངོགས་སླེབས་ཙ་ན། །
ལུས་དལ་བུར་འགུལ་བ་འདི་ཅི་ཞིག །
(རུས་སྦལ།)
འདྲེན་བྱེད་ཟུང་གཅིག་ཁ་སྤུའི་གསེབ་ན་ཡོད། ། །
777



གཡུ་མདོག་ལྡན་པའི་ལུ་བ་ལུས་སུ་བཀླུབས། ། །
ཚྭ་ཆུས་ལུས་ཀུན་གཙང་མར་བཀྲུས་པའི་རྗེས། །
སླར་ཡང་བྱུ་རུའི་མདངས་ཀྱི་ལྭ་བ་གྱོན། །
་ (ཆུ་སྲིན་ཞ།)
དཀྱུས་རིང་སྤུན་ཟུང་ཨ་སྔོན་དགུང་ལ་འཁོར། |
རབ་མཛེས་བལྟ་ན་སྡུག་པའི་གོ་ཁྲབ་གྱོན། །
རལ་གྱི་བརྒྱུད་དང་ལྕགས་ཚེབ་གཉིས་ལ་སོགས། །
མཚོན་ཆ་བཅུ་བོ་ལུས་ཀྱི་རྒྱན་དུ་ཐོགས། །
(སྡིག་སྲིན།)
བཅུ་གཉིས། ཅ་ལག་ཡོ་བྱད་སོགས་ཀྱི་སྐོར།
ནམ་མཁའི་དགུ་ཚིགས་ས་ལ་འཕོས་འདྲ་བའི། །
རབ་དཀར་སྲིད་དུ་རིང་བའི་སྐ་རགས་ཀྱིས། །
དབུགས་ཀྱི་རྒྱུ་བ་དབེན་པའི་ལུས་ཅན་སྟོང་། །
ལྷན་ཅིག་བཅིངས་པ་འདི་ཀོ་ཨེ་མ་མཚར། །
(ཕྱགས་མ།)
ནག་ཅིང་སྣུམ་པའི་སྐྲ་ལོའི་ཕྲེང་བ་དང་། །
ཀེམ་ཀེམ་གཡོ་བའི་སྤྱན་ཟུང་མི་ལྡན་པའི། །
ཕྱེད་ཀ་ཟད་པར་གྱུར་བའི་བཞིན་རས་ཅན། །
ཉལ་འགྲོའི་རྒྱུན་བཟང་འཐུང་ལ་ཤིན་ཏུ་དཔའ། །
(སྐྱོགས་ཐོམ།)
རབ་དཀར་མུ་ཏིག་སིལ་མའི་དོག་པ་ལ། །
འཕྱ་ཞིང་རྒོད་པའི་སོ་ཕྲེང་མེད་ནའང༌། |
བཅུད་ལྡན་རྩྭ་ལྗང་ཕྲེང་བ་ཁམ་ཟས་སུ། །
778



བྱེད་པའི་ཆོས་འདི་ཨེ་མ་ཅི་ཞིག་ལགས། །
(ཟོར་བ།)
བགྲོད་བྱེད་གཅིག་དང་ཡལ་འདབ་ལྔ་བ་གཉིས། །
ཤིང་གི་སྡེར་མོ་རྣམ་པར་བཀྲ་བའི་ཆོས། །
ས་འཛིན་ལྷུན་པོ་བཞི་ཡི་དཀྱིལ་དབུས་སུ། །
ཉམས་ལྡན་སྟོང་གི་གར་དུ་རྩེན་པ་མཚར། །
(རྟའི་སྒྲོག)
ངལ་གསོའི་དགའ་སྟོན་མཆོག་ལ་རོལ་བའི་ཚེ། །
རང་ཚུགས་མ་ཐུབ་ལེབ་ཀྱིས་འགྱེལ་བའི་གྲུ། །
རླབས་ཕྲེང་རྩེ་དགའ་བྲལ་བའི་ཆུ་སྲིན་གྲོང༌། །
འཇུག་པའི་དུས་སུ་ཟུར་གྱིས་འགྲོ་བར་རྩོམ། །
(ཚོད་གཏུབ། གཏུབ་གྲི།）
བཅུ་གསུམ། སྐྱེ་དངོས་སོགས་ཀྱི་སྐོར།
རབ་དཀར་འོ་མའི་རྒྱུན་གྱིས་མ་བཀྲུས་ཤིང་། །
གངས་རི་ཕྲེང་བའི་ལྷུམས་ནས་མ་ཕྱུངས་པའི་། །
དཀར་མཛེས་ཕོར་བ་རིན་ཐང་ལྡན་པ་ཞིག ། །
རྙོག་མ་བྲལ་བའི་མཚེའུ་དབུས་སུ་གནས། །
(ཆུ་སྐྱེས་པདྨ།)
དྭངས་གཙང་ཆུ་བོའི་ཀློང་དུ་འཚོ་བ་ཡི། །
བཞིན་རེས་ཟླ་བའི་དཔལ་འཛིན་ལུས་ཕྲ་མ། །
བསིལ་འཇམ་རླུང་གི་ཕོ་ཉས་སྐུལ་བའི་ཚེ། །
ཉམས་ལྡན་སྟོང་གི་ཟློས་གར་སྒྱུར་བ་མཚར། །
779



(ཆུ་སྐྱེས་པདྨ།)
རླུང་དང་བསྡེབས་ནས་ཉམས་བརྒྱའི་གར་དུ་རྩེན། །
དགུན་དུས་ལྭ་བ་ཕུད་ནས་སྒྲེན་མོར་གྱུར། །
ཉིན་མཚན་དབྱེ་བ་མེད་པར་ལངས་པ་འདི། །
ས་མཚམས་སྲུང་བའི་མེལ་ཚེ་བ་དང་འདྲ། །
འབྲས་ལྡན་སྟོན་གྱི་ཚ་བས་སྲེག་དཀའ་ཞིང་། །
དགུན་དུས་ལྷགས་པས་འཇོམས་པར་མི་ནུས་པའི། །
རང་མདངས་འགྱུར་མེད་རྡོ་རྗེའི་རི་མོའི་སྤུན། །
ས་འཛིན་ལྷུན་པོ་མཛེས་པའི་རྒྱུན་དེ་ཅི། །
(གསོམ་སྡོང་།)
དགུན་དུས་ལཱ་མེད་སྒྲེན་མོར་ལངས་པ་གང་། །
སྟོན་གཞུང་དྲིལ་བུ་སྟོང་ཕྲག་ལུས་སུ་འདོགས། །
དཔྱིད་དུས་འཆི་མེད་ལམ་གྱི་རྒྱུ་སྐར་ཕྲེང་། །
བླངས་ནས་རང་ལུས་སྤུད་པའི་ངོ་མཚར་རྫོགས། །
(སིལ་སྡོང་།)
ལུས་ཀྱི་ལང་ཚོ་རྣམ་པར་རྒྱུས་པའི་དུས། །
ཡིད་འཕྲོག་བལྟ་བས་མི་ངོམས་བཞིན་རས་ནི། །
ངོ་ཚའི་ཁུར་གྱིས་དུད་པའི་མཛེས་མ་གང་། །
འགྲོ་ཀུན་སྙིང་ལ་དགའ་བའི་དཔྱིད་དུ་གྱུར། །
(སིལ་ཏོག)
དབྱར་གྱི་དཔལ་མོ་མངོན་པར་བཞད་པའི་ཚེ། །
སྒེག་ཆོས་འཛིན་པའི་བཞིན་རས་ངོམ་ལ་བྲེལ། །
དགུན་གྱིས་འཇིགུས་ཞལ་གླལ་བ་མཐོང་བའི་ཚེ། །
78



འཇིགས་ནས་དབང་མེད་ས་ལ་ལྷུང་བར་ལྟོས། །
(རྩི་ཤིང་གི་མེ་ཏོག)
སྲིན་སྐུད་ཕྲ་མོའི་དྲ་བའི་ལྡིང་ཁང་ན། །
མཁའ་ལ་རྒྱུ་སྐར་བཀྲ་བའི་དཔལ་འཛིན་པའི། །
དངུལ་གྱི་རིལ་བུ་སྟོང་ཕྲག་ཚར་དངར་བ། །
རྐང་གཉིས་པ་ཡིས་ཁྱུར་མིད་གཏོང་བ་མཚར། །
(གོ་རེ་རླངས་བཙོས།)
ཐིག་ལེ་ལྡན་པའི་འཇིགས་ཞལ་གླལ་བ་དང་། །
འབྲོང་རྒོད་གཡུ་རྭ་ལིང་ལིང་འཁྲིགས་པའི་དབུས། །
སྨིན་ལེགས་གཡུ་བྱུར་མུ་ཏིག་ཚར་དངར་བ། །
སྔར་མས་ཅི་དགུར་ལེན་པའི་གར་གྱིས་བྲེལ། །
(སྐྱེར་ཤིང་གི་འབྲས་བུ།)
སྐྱེས་འབྲས་མཚར་དུ་སྡུག་པས་ཡིད་དབང་ཀུན། །
རབ་འཕྲོག་འཛམ་བུ་གླིང་གི་ཕོ་གསར་ལ། །
མངོན་ཆགས་གདེངས་ཅན་ལུས་ཕྲས་གསེར་ལྡན་མའི། །
སྦུབས་སུ་དྲངས་ཀྱང་རལ་སྔོན་མཁའ་ལ་བསྙེགས། །
(ལ་ཕུག)
སྲན་མའི་འབྲས་བུའི་མཆེད་ཟླར་གྱུར་པ་ཡི། །
ཕ་རྒན་རྒྱུད་ལས་ཆད་པའི་བུ་ཕྲུག་གང་། །
ལང་ཚོའི་ཆ་ཤས་ཡོངས་སུ་རྫོགས་པ་ན། ། །
དངུལ་གྱི་བུམ་པའི་རྗེས་སུ་རྐང་བ་འཇོག །
( ལ་ཕུག）
སྙིང་སྡུག་བུ་མོ་ནག་རིལ་མ། །
781



སྟོན་དུས་ཆ་མེད་གཞན་ཡུལ་འགྲིམ། །
དབྱར་དུས་སླར་ཡང་རང་ཡུལ་ལོག །
བཀྲ་ཤིས་གཏམ་སྙན་ཀུན་ལ་བརྗོད། །
(ཁུ་བྱུག)
782



མཇུག་བྱང་།
མི་ཚེ་ནི་ངེས་པ་དོན་གྱི་ནམ་མཁའི་ཆར་སྤྲིན་དབུས་སུ་འཁྱུག་པའི་གློག་
དམར་དང་འདྲ་བར་ཡུན་རིང་རྟག་པ་ཞིག་མིན་ཞིང༌། གསོན་པོར་གནས་པའི་
སྐབས་ཀྱང་རྨི་ལམ་ལྟར་ཤིན་ཏུ་ཐུང་བས། ཤིན་ ཏུ་ཐུང་བའི་མི་ཚེ་འདི་ཆར་
རྗེས་ཀྱི་འཇའ་ཚོན་ཡལ་བ་ལྟར་དོན་མེད་སྟོང་ཟད་དུ་མི་གཏོང་བའི་ཆེད་དུ་
བདག་གིས་ལོ་ཉི་ཤུའི་སྟེང་ནས་རྩོམ་ཡིག་སྣ་ཚོགས་འབྲི་བའི་ལས་སུ་བརྩོན་པ་
བསྐྱེད་པ་ཡིན། རྩོམ་པའི་ ལག་སོར་གར་དུ་རྩེན་བཞིན་སྔ་ཕྱིར་བོད་ཡུལ་གྱི་
དུས་དེབ་དང་ཚགས་པར་སྟེང་དུ་བརྩམས་ཆོས་མང་པོ་ཞིག་བཀོད་ཅིང༌ད་
ལྟ་ཁོ་བོ་ལོ་ན་བཞི་བཅུར་སོན་པས་རང་ཉིད་ཀྱིས་བགྲང་བྱ་བཞི་བཅུའི་རིང་ལ།
རང་འཁྲིའི་བྱ་ བ་ སྒྲུབ་ པའི་ ཞོར་ནས་ སྙན་ ངག་ ཇི་ ལྟ་ བུ་ ཞིག་ བྲིས་ པར་ སྤྱི་
བསྡོམས་བྱེད་པའི་ཆེད་དུ་《སེམས་པ་ཆུ་ལྟར་བཞུར་བའི་སྒྲ་དབྱངས་》ཕྱོགས་
བསྒྲིགས་བྱས་པ་ཡིན། འདིའི་ནང་དུ་བདག་གི་ལོ་བཞི་བཅུའི་ཡར་སྔོན་གྱི་ལྟ་
ཚུལ་དང་། བསམ་ཚུལ། བརྩེ་དུང་སོགས་འཁོད་ཡོད་པ་མ་ཟད། ད་དུང་ལོ་
བཞི་བཅུའི་ཡར་སྔོན་དུ་ཆུ་ཚོད་དམ་འཛིན་བྱས་ཏེ་གསར་རྩོམ་བྱེད་པར་བརྩོན་
པ་བརྒྱུ་ཕྲག་བརྩེགས་པའི་རྡུལ་ཆུ་དང་འབྲས་བུ་ཡང་འཁོད་ཡོད། ངའི་སྣང་ངོ་
ཞིག་ལ་མི་ཚེ་ཐུང་ཐུང་རྨི་ལམ་ལྟ་བུ་འདིའི་རིང་ལ། རི་བོང་ཅལ་འདྲོགས་ཀྱི་
དཔེ་བཞིན་མི་གཞན་པའི་ཟེར་སྒྲོས་ཙམ་ཚད་མར་བཟུང་ནས་ལེགས་ཉེས་ཀྱི་
དབྱེ་བ་བརྗོད་མཁན་དེ་ནི་བླུན་པོ་ཡིན་ཞིང༌། དགའ་མི་དགའི་ཕྱོགས་ལྷུང་དེ་
ལེགས་ཉེས་ཀྱི་དབྱེ་བ་འབྱེད་པའི་ཚད་གཞི་ཉག་གཅིག་ཏུ་འཛིན་པ་ཡང་བླུན་པོ་
ཡིན་པ་དང་། རང་ཉིད་ཀྱིས་ངེས་དོན་ཅི་ཡིན་ལ་མ་བལྟས་ཤིང་མ་དཔྱད་པར་
783



རྟོག་བཟོའི་ངན་སྨྲས་དང་བསྟོད་པ་བྱེད་པ་དེ་ཡང་བླུན་པོ་ཡིན་སྙམ་དུ་སེམས།
དེས་ན་བདག་ནི་གཡོ་སྒྱུའི་ལམ་དུ་མི་འཇུག་པར་བོད་གངས་ཅན་ལྗོངས་ཀྱི་རིག་
གནས་གཙུག་ལག་ཕུན་ཚོགས་དར་རྒྱས་སུ་གཏོང་བར་བློ་གྲོས་དང༌། ལང་ཚོ
ལུས་སྟོབས་སོགས་འཇུངས་པ་མེད་པར་འབུལ་བར་བློ་ཁ་རིང་ནས་ཕྱོགས་པ་
ཞིག་ཡིན། དུས་ཚོད་ནི་རིམ་བཞིན་འདས་ཤིང་། ༢༠༠༧ལོ་ནི་བཀྲ་ཤིས་པའི་
མཚན་མ་ཞིག་དང་འགྲོགས་ཏེ་བསླེབས་པ་དང་། སྟབས་ལེགས་པ་ཞིག་ལ་ད་
ལོར་རྒྱལ་ཁབ་ཀྱིས་རོགས་དངུལ་བཀའ་དྲིན་དུ་བསྩལ་པས། བདག་གི་ལོ་བཞི་
བཅུའི་སྔོན་དུ་བྲིས་པའི་སྙན་ངག་རྣམས་ཕྱོགས་གཅིག་ཏུ་བསྡུས་ཏེ་《སེམས་པ་
ཆུ་ལྟར་བཞུར་ བའི་ སྒྲ་དབྱངས་》ཞེས་ པའི་ དེ བ་འདི་ པར་ དུ་ འདེབས་ པའི་
བསམ་དོན་ཡིད་བཞིན་དུ་གྲུབ་པར་གྱུར། སྐབས་འདིར་བདག་གིས་ཁོ་བོའི་
སྙན་ངག་ཕྱོགས་བསྡུས་འདི་ལས་ཞོར་གྱི་སྐབས་སུ་གློག་ཀླད་དུ་སྡུག་པའི་ལས་ལ་
བརྩོན་པའི་མཐུ་བསྐྱེད་ཅིང༌། གཤིས་རྒྱུད་བལ་ལྟར་འཇམ་པ་དང་། བྱམས་
སེམས་མ་ལྟར་ཆེ་བ་སོགས་ཡ་རབས་མཛངས་མའི་ཡོན་ཏན་གྱི་གཏེར་དུ་གྱུར་
པའི་ཁྱོ་མོ་སྒྲོལ་མ་ལགས་ལ་སྙིང་ཐག་པ་ནས་ཐུགས་རྗེ་ཆེ་ཞུའོ། །
རྩོམ་པ་པོས།
2007ལོའི་ཟླ་11ཚེས་18 ཉིན་པེ་ཅིན་ནས།
784



རྩོམ་སྒྲིག་འགན་འཁུར་པ། སྒྲོལ་མ་སྐྱིད།
༈ {f: , #: #. fi
མདུན་ཤོག་ཇུས་འགོད་པ། མེ་ལོང་།
4 [#i % : f; E
༄༅། །སེམས་པ་ཆུ་ལྟར་བཞུར་བའི་སྒྲ་དབྱངས།།
རྩོམ་པ་པོ།
རེབ་གོང་རྡོ་རྗེ་མཁར།
དཔེ་སྐྲུན་མཁན།
མི་རིགས་དཔེ་སྐྲུན་ཁང་།
འགྲེམས་སྤེལ་མཁན། མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
གནས་ཡུལ།
པེ་ཅིན་གྲོང་ཁྱེར་ཏོ་ཕིང་ལི་བྱུང་མ་ཨང་14པ།
སྦྲག་སྲིད་ཨང་གྲངས། 100013
ཁ་པར་ཨང་གྲངས། 010 -64275311
པར་འདེབས་མཁན། པེ་ཅིན་དབྱི་ཧུའེ་པར་འདེབས་ཚད་ཡོད་ཀུང་སི།
བརྒྱུད་འཚོང་མཁན། རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
དེབ་ཚད།
850mm x1168mm 1/32
པར་ཤོག
24.875
པར་གཞིའི་སྒྲིག་ཐེངས། 2008ལོའི་ཟླ་11 པར་པར་གཞི་དང་པོ་བསྒྲིགས།
པར་ཐེངས། 2013ལོའི་ཟླ་6པར་པེ་ཅིན་དུ་པར་ཐེངས་2པ་བརྒྱུཔ།
པར་གྲངས། 1001 - 3.000
རིན་གོང་།
སྒོར་50.00
l5BN 978 -7-105 -09624 -4/
1964 ( བོད229)



图书在版编目(CIP)数据
热贡·多杰卡诗集:藏文/热贡·多杰卡著一北京:
民族出版社,2008,10(2013.6 重印)
ISBN 978-7 - 105 - 09624 4
血,诗歌 - 作品集 - 中国 - 当代 - 藏
1.执….
多
N. 1 227
计
中国版本图书馆 CJP 数据核字(2008)第154727号
民族出版社出版发行
(北京市和平里北街14号 邮编 100-13)
http://www.156. com.cn
北京艺辉印刷有限公司印刷
各地新华书店经销
2018年11月第1版 2013年6月北京第2次印刷
开本:80毫米x1168 毫米 132 印张:24.875
印数:1001-3(NO册 定价:50.00 元
ISBN 978-7-105 - 09624-4/1.1964(裁 229)
(磁编室电话:58130072 職文发行科电话:4227665)
